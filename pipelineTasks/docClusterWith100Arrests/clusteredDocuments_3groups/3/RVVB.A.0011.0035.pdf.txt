 

 

 
 
In zake:  

 

 

RAAD VOOR VERGUNNINGSBETWISTINGEN 

ARREST 

nr. A/2011/0035 van 29 maart 2011 

in de zaak 2010/0315/A/2/0297 

de bvba .........  
 
bijgestaan en vertegenwoordigd door: 
advocaat Wim BEIRNINCKX 
kantoor houdende te 2400 Mol, Kruisven 51 
bij wie keuze van woonplaats wordt gedaan 
  
verzoekende partij 
 
tegen:   
 
de deputatie van de provincieraad van ANTWERPEN 
 
verwerende partij 
 

 

 

Tussenkomende       de heer ........., wonende te  2600 Antwerpen, Kerkstraat ......... 
partij :   
 

 

 

 
 

I. 

VOORWERP VAN DE VORDERING 

 
De vordering, ingesteld bij aangetekende brief van 30 maart 2010, strekt tot de vernietiging van 
het besluit van de deputatie van de provincieraad van Antwerpen van 11 februari 2010. 
 
Met dit besluit heeft de deputatie het administratief beroep van de tussenkomende partij tegen de 
beslissing van het college van burgemeester en schepenen van de stad Antwerpen van 2 oktober 
2009  houdende  de  voorwaardelijke  vergunning  voor  de  regularisatie  van  de  functiewijziging 
garage/werkplaats naar meubelwinkel in de Groenstraat ........., voor het samenvoegen van twee 
winkelruimtes en de kelder van het eigendom Kerkstraat  ......... bij de Groenstraat ......... om als 
één volledige winkelruimte dienst te doen en de afbraak van het gebouw Groenstraat ......... met 
daarna nieuwbouw over 4 bouwlagen, gedeeltelijk ingewilligd. 
 
De  deputatie  heeft  aan  de  verzoekende  partij  onder  voorwaarden  de  stedenbouwkundige 
vergunning  verleend  voor  de  functiewijziging  en  de  bijhorende  verbouwing  van  de  winkelruimte 
langs  de  Kerkstraat  en  de  winkelruimte  in  het  binnengebied  en  voor  de  afbraak  en  nieuwbouw 
aan  de  Groenstraat  zoals  aangeduid  op  de  gewijzigde  plannen,  doch  geweigerd  voor  het 
verbouwen van de kelderverdieping langs de Kerkstraat. 
 
Het  betreft  percelen  gelegen  te  Antwerpen,  Kerstraat  .........  en  Groenstraat  .........  en  met 
kadastrale omschrijving .......... 
 
 

 

RvVb - 1 

 

 

II. 

VERLOOP VAN DE RECHTSPLEGING 

 
De  verwerende  partij  heeft  geen  antwoordnota  ingediend.  Zij  heeft  wel  een  afschrift  van  het 
administratief dossier neergelegd. De verzoekende partij heeft geen toelichtende nota ingediend. 
De tussenkomende partij heeft een schriftelijke uiteenzetting ingediend. 
 
De  partijen  zijn  opgeroepen  voor  de  openbare  terechtzitting  van  1  maart  2011,  alwaar  de 
vordering tot vernietiging werd behandeld. 
 
Kamervoorzitter Hilde LIEVENS heeft verslag uitgebracht.  
 
Advocaat  Wim  BEIRINCKX  die  verschijnt  voor  de  verzoekende  partij,  en  de  heer  .........,  die  in 
persoon is verschenen als tussenkomende partij, zijn gehoord.  
 
De  verwerende  partij,  hoewel  behoorlijk  opgeroepen,  is  niet  ter  zitting  verschenen.  Gelet  op 
artikel 4.8.24 VCRO verhindert de afwezigheid van partijen de geldigheid van de zitting, en  dus 
van de behandeling van de zaak, echter niet. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
De  heer  .........  vraagt  met  een  op  12  mei  2010    ter  griffie  neergelegd  verzoekschrift  om  in  het 
geding te mogen tussenkomen. 
 
De voorzitter van de tweede kamer heeft vastgesteld, met een beschikking van 2 juni 2010, dat 
er  grond  is  om  het  verzoek  in  te  willigen  en  dat  de  verzoeker  tot  tussenkomst  aangemerkt  kan 
worden als belanghebbende in de zin van artikel 4.8.16, §1, eerste lid VCRO voor wat betreft de 
behandeling van de vordering tot vernietiging. 
 
 

IV. 

FEITEN 

 
Op 13 juli 2009 (datum van het ontvangstbewijs) dient de verzoekende partij bij het college van 
burgemeester  en  schepenen  van  Antwerpen  een  aanvraag  in  voor  een  stedenbouwkundige 
vergunning voor  
“A.  De  regularisatie  van  de  bestemming  van  een  bestaand  magazijn  &  2  winkelruimtes  tot  1 
meubelwinkel & aanpassingswerken voor brandveiligheid 
B. Afbraak bestaand pand & nieuwbouw van stockruimte, laad- en loszone en 3 appartementen.”  
 
Uit het dossier blijkt dat het gaat over een aanvraag tot regularisatie van de functiewijziging van 2 
winkelruimtes, een ondergrondse parking en een autowerkplaats tot één grote meubelwinkel en 
tot  regularisatie  van  de  verbouwingswerken  voor  het  aanpassen  en  samenvoegen  van  deze 
panden,  tot  verkrijging  van  een  stedenbouwkundige  vergunning  voor  de  afbraak  van  een 
bestaand  pand  en  de  nieuwbouw  van  een  laadzone  en  3  appartementen  in  het  centrum  van 
Borgerhout. 
 

RvVb - 2 

 

De  percelen  zijn,  zo  blijkt  uit  de  bestemmingsvoorschriften  van  het  bij  koninklijk  besluit  van  3 
oktober 1979 vastgesteld gewestplan „Antwerpen‟, gelegen in woongebied.  
 
De percelen zijn niet gelegen binnen een gebied waarvoor een goedgekeurd bijzonder plan van 
aanleg  of  ruimtelijk  uitvoeringsplan  geldt,  noch  binnen  de  omschrijving  van  een  behoorlijk 
vergunde, niet vervallen verkaveling. 
 
De  percelen  vallen  onder  het 
toepassingsgebied  van  de  gemeentelijke  bouw-  en 
woonverordening, zoals goedgekeurd bij ministerieel besluit van 26 maart 1986 en gepubliceerd 
in het Belgisch Staatsblad van 21 mei 1986. 
 
Naar  aanleiding  van  het  openbaar  onderzoek,  georganiseerd  van  22  juli  2009  tot  en  met  21 
augustus 2009, worden vierentwintig bezwaarschriften ingediend waarvan er vijf - waaronder dat 
van de tussenkomende partij - als geldig werden beschouwd.  
 
De brandweer brengt op 20 juli 2009 een voorwaardelijk gunstig advies uit. 
 
De lokale politie/verkeerspolitie brengt op 5 augustus 2009 gunstig advies uit. 
 
De  dienst  stadsontwikkeling/beleid/mobiliteit  en  verkeer  brengt  op  3  september  2009  een 
ongunstig advies uit. 
 
De  gemeentelijke  stedenbouwkundige  ambtenaar  brengt  op  17  september  2009  een 
voorwaardelijk gunstig advies uit. 
 
Het college van burgemeester en schepenen van de stad Antwerpen verleent op 2 oktober 2009 
een  stedenbouwkundige  vergunning  aan  de  verzoekende  partij  en  overweegt  hierbij  het 
volgende: 
 

“… 
De  aanvraag  betreft  het  regulariseren  van  de  bestemmingswijziging  van  een 
garage/werkplaats  naar  meubelwinkel  in  de  Groenstraat  .........,  het  samenvoegen  van 
twee  winkelruimtes  en  de  kelder  van  het  eigendom  Kerkstraat  .........  bij  de  Groenstraat 
......... en dit om als één volledige winkelruimte dienst te doen. 
 
De  regularisatie  heeft  betrekking  op  het  bestaand  magazijn  Groenstraat  .........,  dat 
vroeger als werkplaats voor auto-onderhoud werd gebruikt en op heden als meubelwinkel 
dienst doet. 
Tevens heeft het betrekking op twee winkelruimten op het gelijkvloers een één ruimte in 
de kelder van het appartementsgebouw gelegen in de Kerkstraat .......... 
 
Niveau min één van het magazijn horende bij het pand Groenstraat ......... wordt gebruikt 
als  berging.  Het  gelijkvloers  en  de  twee  bovenliggende  verdiepen  van  dit  magazijn 
worden  benut  als  toonzaal.  Binnen  het  magazijn  gelegen  in  de  Kerkstraat  .........  wordt 
niveau  
-1  benut  als  toonzaal  en  via  een  open    trap  verbonden  met  de  toonzaal  op  het 
gelijkvloers.  Op  de  bovenliggende  verdiepingen  bevinden  zich  appartementen  die  geen 
deel uitmaken van deze aanvraag. 
Het  pand  gelegen  in  de  Groenstraat  .........,  wordt  afgebroken  en  voorzien  van  een 
nieuwbouw  over    4  bouwlagen  met  een  plat  dak  en  tot  een  diepte  van  17  meter  tot  2 
meter afstand van de rechter perceelsgrens vanaf een diepte van 9 meter. 

 

 

RvVb - 3 

 

 
Niveau  min  één  wordt  onderkelderd  over  gans  het  terrein  en  als  stockruimte  en 
bergruimte benut. 
Op  het  gelijkvloers  voorziet  men  een  laad-  en  loszone,  een  poort  voor  evacuatie  en 
toegang nooddiensten, een fietsenstalling en inkom voor appartementen, een trapzaal en 
lift. 
De  eerste,  tweede  en  derde  verdieping  voorziet  men  telkens  van  één  appartement  per 
verdiep  uitgerust  met  drie  slaapkamers,  wc-vestiaire,  woon-  en  eetkamer,  terras,  open 
keuken, berging en badkamer. 
De voor- en achtergevel worden in het wit bepleisterd met dorpels uit blauwe hardsteen. 
Voor het buitenschrijnwerk gebruikt men thermisch onderbroken aluminium, kleur grijs. 
 
De regularisatie duidt op de reeds aanwezige handelsactiviteiten en niet op de inplanting 
van een nieuwe vestiging. Door de historisch gegroeide context kunnen er vragen rijzen 
over  de  inplanting  van  commerciële  ruimtes  van  deze  omvang  in  woongebied  maar  er 
wordt geoordeeld dat dergelijke zaak inpasbaar is in de huidige ruimtelijk context. 
De  stedenbouwkundige  aanvraag  is  dan  ook  qua  bestemming  verenigbaar  met  het 
stedelijk weefsel van het desbetreffende bouwblok. 
 
Gezien  de  stedenbouwkundige  context  in  voorliggende  bouwblok  en  de  locatie  van 
voorliggend  perceel  in  dit  bouwblok,  kan  het  voorliggend  nieuwe  volume  in  de 
Groenstraat  .........  en  .........  gunstig  beoordeeld  worden.  Het  huidige  pand  op  nummer 
......... in de Groenstraat staat reeds tot een geruime diepte en dit tot min of meer dezelfde 
kroonlijsthoogte.  Het  pand  op  nummer  .........  heeft  een  achterbouw  tot  op  17  meter 
diepte, over 2 bouwlagen tot op 2 meter van de rechter perceelsgrens. Ten opzichte van 
de bebouwing in de Kerkstraat heeft een uitbreiding van dit volume enkel impact op het 
eigen project. Ten opzicht van de bebouwing in de Groenstraat is de lichtafname gezien 
de  oriëntatie  eerder  beperkt.  De  lichtafname  wordt  hier  voornamelijk  bepaald  door  een 
pand  dat  verder  in  de  Groenstraat  gelegen  is  en  in  het  verleden  vergund  werd  tot  een 
zelfde  diepte  van  17  meter.  Het  voorgestelde  volume  in  de  Groenstraat  komt  zodoende 
inzake bouwlagen, bouwdiepte, bouwhoogte en bouwdichtheid overeen met de algemene 
configuratie  van  de  aanwezige  bebouwing  in  het  bouwblok  en  vertoont  dus  eenzelfde 
stedenbouwkundig patroon. 
Ten  opzichte  van  de  bebouwing  in  de  Kerkstraat  zal  de  scheimuur  eerder  het  statuut 
bekomen  van  een  volwaardige  zijgevel,  weliswaar  zonder  raamopeningen,  dan  van  een 
wachtgevel. Het is dan ook aangewezen dat deze gevel op eenzelfde wijze als de voor- 
en achtergevel afgewerkt wordt. Dit gegeven zal als voorwaarde opgelegd worden bij de 
vergunning. 
 
Het voorzien van ramen in de zijgevel van de achterbouw voldoet aan alle wetgeving ter 
zake gezien deze zich bevinden op 2 meter afstand van de perceelsgrens. Dit is trouwens 
inherent aan de 19de eeuwse stedenbouwkundige typologie welke hier aanwezig is. Doch 
kan  men  stellen  dat  er  een  beperkte  vermindering  van  privacy  gegenereerd  wordt  ten 
aanzien  van  de  naastgelegen  percelen.  Gezien  er  de  mogelijkheid  bestaat  om  het 
achterste  raam  weg  te  laten  en  een  breder  raam  te  voorzien  in  de  achtergevel  van  de 
achterliggende  slaapkamer,  kan  dit  gedeeltelijk  beperkt  worden.  Dit  zal  dan  ook  mee 
opgenomen worden als voorwaarde bij de vergunning en in rood worden aangeduid op de 
plannen. 
 

 

 

RvVb - 4 

 

 
De nieuwe wooneenheden voldoen aan de huidige normen aangaande modern comfort. 
De  gebruikte  materialen  en  uitvoering  zijn  stedenbouwkundige  aanvaardbaar  en  in 
overeenstemming met de richtlijnen van het gewestplan Antwerpen. 
 
Het  advies  van  de  dienst  mobiliteit  en  verkeer  van  de  stad  Antwerpen  was  ongunstig 
wegens het, volgens hen, ontbreken van voldoende informatie. Voorheen werd door deze 
dienst  een  gunstig  advies  verleend  voor  de  socio-economische  vergunning  van  deze 
meubelzaak. Wij gaan er dan ook van uit dat eventuele voorwaarden en opmerkingen via 
deze vergunning opgenomen werden. 
 
Het dossier werd tevens voorgelegd aan de lokale verkeerspolitie en deze  heeft gunstig 
advies verleent. 
Wel zal als voorwaarde opgelegd worden dat ten allen tijde op eigen perceel het laden en 
lossen dient te gebeuren zoals ook voorzien op de plannen. 
 
De aangevraagde werken zijn in overeenstemming met de geldende stedenbouwkundige 
voorschriften en voor vergunning vatbaar mits naleving van de gestelde voorwaarden. 
… 
Het  college  van  burgemeester  en  schepenen  acht  de  gevraagde  werken  vatbaar  voor 
vergunning  op  grond  van  de  argumenten,  zoals  ontwikkeld  in  het  verslag  van  de 
gemeentelijk stedenbouwkundig ambtenaar. 
…” 

 
De stedenbouwkundige vergunning wordt aan de verzoekende partij verleend onder de volgende 
voorwaarden: 
  de voorwaarden van de brandweer dienen strikt nageleefd 
  de  linkse  scheimuur  van  het  nieuwe  volume  in  de  Groenstraat  .........  dient  als  een 
volwaardige zijgevel afgewerkt te worden in overeenstemming met de voor- en achtergevel, 
nl. witte sierpleister op isolatie 

  het  achterste  raam  op  de  1e,  2e,  en  3e  verdieping  in  de  zijgevel  van  de  achterbouw  van  de 
nieuwbouw  aan  de  Groenstraat  wordt  uitgesloten,  terwijl  het  raam  in  de  achtergevel  bij  de 
desbetreffende slaapkamers moet verbreed worden 

tekent  de 

tussenkomende  partij,  handelend  namens  de 

  het laden en lossen dient te allen tijde inpandig en op het eigen perceel te gebeuren. 
 
Tegen  deze  beslissing 
buurtgemeenschap, op 5 november 2009 administratief beroep aan bij de verwerende partij. 
 
In  zijn  eerste  verslag  van  onbekende  datum  adviseert  de  provinciale  stedenbouwkundige 
ambtenaar  de  verwerende  partij  om  het  beroep  in  te  willigen  en  de  stedenbouwkundige 
vergunning te weigeren.  
 
Na  de  partijen  te  hebben  gehoord  op  5  januari  2010,  beslist  de  verwerende  partij  op  7  januari 
2010 om de uitspraak te verdagen in functie van een overleg met de dienst stedenbouwkundige 
vergunningen van de stad Antwerpen. 
 
In  een  volgend  verslag  van  onbekende  datum  adviseert  de  provinciale  stedenbouwkundige 
ambtenaar om het beroep deels in te willigen. Hij adviseert om geen vergunning te verlenen voor 
het  verbouwen  van  de  kelderverdieping  langs  de  Kerkstraat  en  voor  de  afbraak  en  nieuwbouw 
aan de Groenstraat; het overige van de gevraagde werken komt volgens hem in aanmerking voor 
een vergunning onder voorwaarden. 
 

RvVb - 5 

 

Na de partijen niet meer opnieuw te hebben gehoord, beslist de verwerende partij op 11 februari 
2010  om het  beroep  gedeeltelijk in  te  willigen  en, enerzijds,  de  stedenbouwkundige  vergunning 
onder  voorwaarden  te  verlenen  voor  de  functiewijziging  en  bijhorende  verbouwing  van  de 
winkelruimte langs de Kerkstraat en de winkelruimte in het binnengebied en voor de afbraak en 
nieuwbouw  aan  de  Groenstraat  en,  anderzijds,  de  stedenbouwkundige  vergunning  te  weigeren 
voor  het  verbouwen  van  de  kelderverdieping  langs  de  Kerkstraat.  Zij  overweegt  hierbij  het 
volgende: 
 

groene 

ruimten, 

voor 

voor 

te  zijn 

inrichtingen, 

sociaal-culturele 

“… 
Volgens het vastgestelde gewestplan situeert de aanvraag zich in woongebied. 
De  woongebieden  zijn  bestemd  voor  wonen,  alsmede  voor  handel,  dienstverlening, 
ambacht  en  kleinbedrijf  voor  zover  deze  taken  van  bedrijf  om  redenen  van  goede 
ruimtelijke ordening niet in een daartoe aangewezen gebied moeten worden afgezonderd, 
voor 
openbare 
nutsvoorzieningen,  voor  toeristische  voorzieningen,  voor  agrarische  bedrijven.  Deze 
bedrijven,  voorzieningen  en  inrichtingen  mogen  echter  maar  worden  toegestaan  voor 
zover ze verenigbaar zijn met de onmiddellijke omgeving. 
De aanvraag is principieel in overeenstemming met deze planologische bestemming van 
het gewestplan.  
 
Watertoets:  Bij  nazicht  van  de  Vlaamse  kaart  met  de  overstromingsgevoelige  gebieden, 
blijkt  het  perceel  niet  gelegen 
in  een  effectief  of  een  mogelijk 
overstromingsgevoelig gebied.  
De  voorliggende  aanvraag  voorziet  geen  bijkomende  bebouwde  oppervlakte  of 
verharding en veroorzaakt bijgevolg geen schadelijk effect op de waterhuishouding.  
 
De aanvraag kan uit  het oogpunt  van  de  goede  ruimtelijke  ordening  gedeeltelijk worden 
aanvaard: 
 
Gezien de meubelzaak zich reeds lang ter plaatse bevindt en het feit dat het gebouw aan 
de  Kerkstraat  ooit  vergund  werd  als  meubelwinkel,  kan  deze  functie  hier  aanvaard 
worden, op voorwaarde dat de overlast voor de omgeving tot een minimum wordt beperkt 
en  de  voorschriften  uit  het  brandweeradvies  en  het  advies  van  het  Centrum  voor 
toegankelijkheid volledig worden nageleefd.  
 
De  ligging  van  de  winkel  in  een  binnengebied  dat  voor  de  brandweer  en  hulpdiensten 
moeilijk te bereiken is, noodzaakt strikte veiligheidsvoorzieningen. Om te voldoen aan de 
door  de  brandweer  gestelde  voorwaarden  dienen  er  aanpassingen  aan  de  plannen  te 
gebeuren.  Onder  andere  een  brandvrije  evacuatieweg  met  traphal  en  een  volwaardige 
buitentrap  tot  op  straatniveau  dienen  te  worden  geplaatst  (zie  in  rood  gewijzigde 
plannen).  
 
Het laden en lossen dient ten allen tijde inpandig en op het eigen perceel te gebeuren om 
de hinder voor de omgeving maximaal te beperken. 
 
De functiewijziging van de ondergrondse parking langs de Kerkstraat naar winkelruimte is 
niet aanvaardbaar.  
In  de  laad-  en  loszone  onder  het  appartementsgebouw  aan  de  Groenstraat  kunnen  5 
wagens schuin parkeren. Deze zone doet tevens dienst als laad- en loszone, zodat er niet 
steeds auto’s kunnen parkeren. Op de helling naar de voormalige ondergrondse parking 
aan  de  Kerkstraat  kunnen  3  wagens  parkeren.  Gezien  de  grote  oppervlakte  en  de  aard 
van de winkel wordt aangenomen dat er, naast bezoekers per fiets of te voet, ook velen 

RvVb - 6 

 

met de wagen komen. Door zo weinig inpandige parkeerplaatsen te voorzien (zowel voor 
bewoners, klanten als personeel) ontstaat er grote parkeerdruk op het openbaar domein 
in dit reeds zeer drukke woongebied. De parking dient behouden te blijven als parking om 
de parkeerdruk van het project te verminderen. 
 
De  afbraak  van  de  woning  aan  de  Groenstraat  en  nieuwbouw  van  3  appartementen  is 
volgens  de deputatie  aanvaardbaar onder de voorwaarden  gesteld  door het  college  van 
burgemeester en schepenen.  
De  afbraak  van  het  bestaande,  verouderde  pand  en  vervanging  door  een  propere 
nieuwbouw  betekent  een  verbetering  van  de  bestaande  toestand.  Het  bouwvolume  is 
compacter en sluit beter aan bij de bestaande bebouwing. Een beperkte verdichting van 3 
naar 4 bouwlagen is aanvaardbaar en ook het plat dak gezien dit reeds aanwezig was bij 
pand  nr.  82  en  de  bestaande  kroonlijsthoogte  behouden  blijft.  Tevens  wordt  er laad-  en 
losmogelijkheid binnen het eigen perceel gecreëerd. 
Als voorwaarden worden opgelegd, conform het besluit van het college van burgemeester 
en  schepenen,  dat  de  linkse  scheimuur  van  de  nieuwbouw  aan  de  Groenstraat  als  een 
volwaardige  zijgevel  wordt  afgewerkt  in  overeenstemming  met  de  voor-  en  achtergevel, 
t.t.z.  witte  sierpleister  op  isolatie,  en  dat  het  achterste  raam  op  de  verdiepingen  in  de 
zijgevel  van  de  nieuwbouw  aan  de  Groenstraat  wordt  uitgesloten,  terwijl  het  raam  in  de 
achtergevel  bij  desbetreffende  slaapkamers  verbreed  wordt  (zie  in  rood  gewijzigde 
plannen). 
 
De  aanvraag  kan  vanuit  ruimtelijk  oogpunt  aanvaard  worden  onder  hoger  vermelde 
voorwaarden.  Het  omvormen  van  de  kelderverdieping  aan  de  Kerkstraat  naar  toonzaal 
kan echter vanuit de goede ruimtelijke ordening niet aanvaard worden. De ondergrondse 
parkeergarage dient behouden te blijven. 
…” 

 

 

Aan de stedenbouwkundige vergunning, koppelt de verwerende partij de volgende voorwaarden: 
  de opmerkingen in het advies van 16 juli 2009 van de stedelijke brandweer strikt naleven 
  de opmerkingen in het advies van 27 november 2009 van het Centrum voor toegankelijkheid 

van de provincie Antwerpen voldoen 

  het laden en lossen te allen tijde inpandig en op het eigen perceel te laten gebeuren 
  de  linkse  scheimuur  van  de  nieuwbouw  aan  de  Groenstraat  als  een  volwaardige  zijgevel 

afwerken, in overeenstemming met de voor- en achtergevel, nl. witte sierpleister op isolatie 

  het achterste raam op de verdiepingen in de zijgevel van de nieuwbouw aan de Groenstraat 
wordt uitgesloten, terwijl het raam in de achtergevel bij desbetreffende slaapkamers verbreed 
wordt. 

 
Dit is de bestreden beslissing. 
 
 

V. 

ONTVANKELIJKHEID VAN DE VORDERING TOT VERNIETIGING 

 

A.  Ontvankelijkheid wat betreft de tijdigheid van het beroep 

 
De bestreden beslissing werd, zo blijkt uit stukken van het dossier, door de verwerende partij bij 
brief van 11 maart 2010 aangetekend verzonden aan de verzoekende partij. 
 
Het door de verzoekende partij ingestelde beroep, bij aangetekend schrijven van 26 maart 2010, 
is dus tijdig. 
 

RvVb - 7 

 

  

B.   Ontvankelijkheid wat betreft het voorwerp van het beroep 

 
Standpunt van de partijen 
 
De tussenkomende partij meent dat de verzoekende partij geen belang heeft bij een vernietiging 
van  de  bestreden  beslissing  omdat  volgens  het  aanvraagformulier  geen  stedenbouwkundige 
vergunning  is  gevraagd  voor  de  omvorming  tot  toonzaal  van  de  kelder  van  het  pand  gelegen 
Kerkstraat ..........  
 
Beoordeling door de Raad 
 
De  Raad  stelt  vast  dat  het  aanvraagformulier  enkel  een  bondige  beschrijving  vraagt  van  het 
project waarvoor de stedenbouwkundige aanvraag wordt ingediend. 
 
De  bijgevoegde  beschrijvende  nota  is  echter  duidelijk  en  laat  geen  enkele  twijfel  bestaan.  Zij 
maakt uitdrukkelijk melding van de kelderruimte. Tevens beschrijft zij uitdrukkelijk dat deze open 
kelderruimte  van  Kerkstraat  .........  mee  als  toonzaal  zal  worden  benut,  zodat  dus  een  wijziging 
van  de  functie  van  de  kelder  wordt  gevraagd.  Dit  is  ook  duidelijk  als  dusdanig  aangegeven  op 
plan 2/6, dat integraal deel uitmaakt van de aanvraag.  
 
De exceptie van de tussenkomende partij kan dan ook niet worden aangenomen. 
 
 

VI. 

ONDERZOEK VAN DE VORDERING TOT VERNIETIGING 

 

Onderzoek van het eerste middel  

 
Standpunt van de partijen 
 
In een eerste middel roept de verzoekende partij de schending in van artikel 4.7.21, §2 VCRO, nu 
het  beroep  bij  de  deputatie  niet  werd  ingediend  door  één  van  de  aldaar  vermelde  mogelijke 
beroepsindieners.  Het  is  ingesteld  door  de  tussenkomende  partij  als  gemandateerde  van  de 
buurtgemeenschap, en niet in eigen naam.  
 
De verzoekende partij wijst er verder op dat de buurtgemeenschap ook geen rechtspersoon is. 
 
Tot  slot  stelt  de  verzoekende  partij  vast  dat  het  beroep  bij  de  verwerende  partij,  voor  wie  de 
tussenkomende partij optrad, ook niet werd ingesteld door een procesbekwame vereniging of dat 
toch alleszins geen statuten van een dergelijke vereniging voorliggen. 
 
Vermits  de  verwerende  partij  geen  antwoordnota  heeft  ingediend,  heeft  zij  niet  gerepliceerd  op 
deze argumenten. 
 
De  tussenkomende  partij  antwoordt  eigenlijk  ook  niet  op  deze  exceptie  van  onontvankelijkheid. 
Zij  stelt  enkel  dat  zij  als  tussenkomende  partij  werd  aanvaard  door  de  Raad,  net  omdat  zij 
belanghebbende is. 
 
Ter openbare terechtzitting van 1 maart 2011 heeft de tussenkomende partij uitdrukkelijk erkend 
dat  haar  administratief  beroep  bij  de  verwerende  partij  werd 
ingesteld  namens  de 
buurtgemeenschap. 
 

 

RvVb - 8 

 

 
Beoordeling door de Raad 
 
Wat de aanvaarding van de heer ......... als tussenkomende partij betreft, benadrukt de Raad ten 
eerste  dat  het  verzoekschrift  om  in  het  geding  te  mogen  tussenkomen  in  eigen  naam  is 
ingediend. Vandaar dat de Raad bedoelde persoon als dusdanig toeliet om tussen te komen. 
 
Wat het administratief beroep bij de verwerende partij betreft, stelt artikel 4.7.21, §2 VCRO onder 
andere dat de volgende belanghebbenden beroep kunnen indienen: 
  elke  natuurlijke  persoon  of  rechtspersoon  die  rechtstreekse  of  onrechtstreekse  hinder  of 

nadelen kan ondervinden ingevolge de bestreden beslissing 

  procesbekwame  verenigingen  die  optreden  namens  een  groep  wiens  collectieve  belangen 
door de bestreden beslissing zijn bedreigd of geschaad, voor zover zij beschikken over een 
duurzame en effectieve werking overeenkomstig de statuten. 

tot  de  verwerende  partij 

 
De tussenkomende partij, die het administratief beroep heeft ingediend bij de verwerende partij, 
richtte  zich  niet 
in  eigen  naam,  maar  wel  namens  de 
buurtgemeenschap. Zij stelde daarbij uitdrukkelijk dat zij “deel uitmaakt van een buurtbewoners 
gemeenschap die zich manifesteert en in beroep gaat tegen de uitreiking van de vergunning tot 
regularisatie  en  fungeert  hier als  spreek(schrijf)buis  van  de  bewoners”.  Het  beroepschrift  is  ook 
ondertekend door de tussenkomende partij, in opdracht van de buurtgemeenschap. 
 
Bijgevolg  werd  het  administratief  beroep  bij  de  verwerende  partij  door  de  tussenkomende  partij 
niet  ingediend  door  een  natuurlijke  persoon  die  rechtstreekse  of  onrechtstreekse  hinder  of 
nadelen kan ondervinden van de bestreden beslissing. De tussenkomende partij als beroeper bij 
de verwerende partij trad niet in eigen naam op. 
 
Er dient dan ook onderzocht te worden of de buurtgemeenschap een procesbekwame vereniging 
is  die optreedt namens  een  groep  wiens collectieve  belangen door de bestreden beslissing  zijn 
bedreigd of geschaad. 
 
Geen  enkel  stuk  uit  het  administratief  dossier  laat  toe  te  besluiten  dat  de  betrokken 
buurtgemeenschap een vereniging is met rechtspersoonlijkheid, waarvan de statuten stellen dat 
de tussenkomende partij gerechtigd was om deze te vertegenwoordigen bij de verwerende partij 
in het kader van het administratief beroep.  
 
Er zou nog kunnen worden aanvaard dat de buurtgemeenschap in deze een feitelijke vereniging 
is,  doch  ook  dan  is  het  administratief  beroep  bij  de  verwerende  partij  als  niet  ontvankelijk  te 
beschouwen,  aangezien  een  feitelijke  vereniging  niet  over  enige  procesbevoegdheid  beschikt. 
Indien  de  buurtgemeenschap  een  feitelijke  vereniging  is,  dan  hadden  alle  leden  van  de 
vereniging individueel het bij de verwerende partij ingediende beroepschrift moeten ondertekenen 
ofwel uitdrukkelijk een volmacht moeten geven aan de tussenkomende partij tot het instellen van 
het  beroep  bij  de  verwerende  partij.  Het  beroepschrift  werd  echter  enkel  ondertekend  door  de 
tussenkomende partij en de Raad stelt tevens vast dat er geen volmacht tot ondertekening door 
iemand van de buurtgemeenschap werd toegevoegd. 
 
Bij gebreke aan enige statuten van deze “buurtgemeenschap” kan zelfs niet onderzocht worden 
of deze vereniging een duurzame en effectieve werking had en kan er ook niet nagegaan worden 
of deze vereniging een collectief belang nastreefde. 
 
 

RvVb - 9 

 

De  Raad  stelt  dan  ook  vast  dat,  op  basis  van  de  stukken  in  het  administratief  dossier,  de 
verwerende  partij  tot  de  conclusie  had  moeten  komen  dat  het  beroep  niet  werd  ingesteld  door 
één van de in artikel 4.7.21, §2 VCRO vermelde belanghebbenden en dat zij bijgevolg het beroep 
onontvankelijk had moeten verklaren. 
 
Artikel 4.7.21, §2 VCRO is dan ook geschonden. 
 
Het middel is gegrond. 
 
Aangezien  de  overige  opgeworpen  middelen  gaan  aanleiding  kunnen  geven  tot  een  verdere 
vernietiging van de bestreden beslissing, worden deze niet verder onderzocht door de Raad. 
 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. Het beroep wordt ontvankelijk en gegrond verklaard. 
 
2. De Raad vernietigt de beslissing van de verwerende partij van  11 februari 2010, waarbij aan 
de  verzoekende  partij  de  stedenbouwkundige  vergunning  wordt  verleend  onder  voorwaarden 
voor de functiewijziging en bijhorende verbouwing van de winkelruimte langs de Kerkstraat en de 
winkelruimte  in  het  binnengebied  en  voor  de  afbraak  en  nieuwbouw  aan  de  Groenstraat  en 
waarbij  een  stedenbouwkundige  vergunning  wordt  geweigerd  voor  het  verbouwen  van  de 
kelderverdieping  langs  de  Kerkstraat  op  een  percelen  gelegen  te  Kerkstraat  .........  en 
Groenstraat ......... en met kadastrale omschrijving .......... 
 
3.  De  Raad  beveelt  de  verwerende  partij  binnen  een  termijn  van  drie  maanden  een  nieuwe 
beslissing  te  nemen  over  het  administratief  beroep  van  de  buurtgemeenschap  waarvoor  de 
tussenkomende partij is opgetreden bij de verwerende partij.  
 
4. De kosten van het beroep, bepaald op 175,00 euro, komen ten laste van de verwerende partij. 
 
 
Dit arrest is uitgesproken te Brussel, in openbare terechtzitting op 29 maart 2011, door de Raad 
voor Vergunningsbetwistingen, tweede kamer, samengesteld uit: 
 
 
Hilde LIEVENS, 
 
 
 
Hildegard PETTENS,  toegevoegd griffier. 
 
 
De toegevoegd griffier, 
 
 
 
 
 
Hildegard PETTENS 
 

De voorzitter van de tweede kamer, 

voorzitter van de tweede kamer, 

met bijstand van 

Hilde LIEVENS 

 

 

 

 

 

 

 

 

 

RvVb - 10 

 

