RAAD VOOR VERGUNNINGSBETWISTINGEN 

ARREST 

nr. A/2011/0013 van 22 februari 2011 

in de zaak 2009/0100/SA/2/0064 

.........  

verzoekende partij 

 

 

tegen: 
 
de GEWESTELIJKE STEDENBOUWKUNDIGE AMBTENAAR van het 
Agentschap Ruimte en Erfgoed, afdeling Vlaams-Brabant 
 
bijgestaan en vertegenwoordigd door: 
advocaat Marc VAN BEVER 
kantoor houdende te 1850 Grimbergen, Pastoor Wouterstraat 32 bus 7 
bij wie keuze van woonplaats wordt gedaan 
 
verwerende partij 
 
.........,  
 
bijgestaan en vertegenwoordigd door: 
advocaat Michel KIEKENS 
kantoor houdende te 1082 Brussel, Dokter Schweitzerplein 18 
bij wie keuze van woonplaats wordt gedaan 
 

 

 

 
 
In zake: 
 
 
 
 
 
 
 
 
 
 
 
 
 
 
Tussenkomende 
partij : 

 
 

I. 

VOORWERP VAN DE VORDERING 

 
De  vordering,  ingesteld  bij  aangetekende  brief  van  5  december  2009,  strekt  tot  de  vernietiging 
van het besluit van de gewestelijke stedenbouwkundige ambtenaar van het Agentschap Ruimte 
en Erfgoed, afdeling Vlaams-Brabant, van 30 oktober 2009 waarbij aan de tussenkomende partij 
de  stedenbouwkundige  vergunning  wordt  verleend  voor  het  oprichten  van  9  stadsvilla’s  met  in 
totaal 54 appartementen. 
 
Het betreft een perceel gelegen te ......... en met kadastrale omschrijving .......... 
 
 

 

RvVb - 1 

 

 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een  afschrift  van  het  administratief 
dossier  neergelegd.  De  verzoekende  partij  heeft  geen  wederantwoordnota  ingediend.  De 
tussenkomende partij heeft een schriftelijke uiteenzetting ingediend. 
 
De  partijen  zijn  opgeroepen  voor  de  openbare  terechtzitting  van  13  april  2010,  alwaar  de 
vordering tot vernietiging werd behandeld. 
 
Kamervoorzitter Hilde LIEVENS heeft verslag uitgebracht.  
 
De verzoekende partij, die in persoon is verschenen, advocaat Marc VAN BEVER die verschijnt 
voor  de  verwerende  partij  en  advocaat  Barbara  VAN  EECKHOUDT  die  loco  advocaat  Michel 
KIEKENS verschijnt voor de tussenkomende partij, zijn gehoord.  
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
De  .........  vraagt  met  een  op  15  januari  2010  ter  post  aangetekend  verzoekschrift  om  in  het 
geding te mogen tussenkomen. 
 
De voorzitter van de tweede kamer heeft vastgesteld, met een beschikking van 9 februari 2010, 
dat er grond is om het verzoek in te willigen en dat de verzoeker tot tussenkomst aangemerkt kan 
worden als belanghebbende in de zin van artikel 4.8.16, §1, eerste lid VCRO voor wat betreft de 
behandeling van de vordering tot vernietiging. 
 
 

IV. 

FEITEN 

 
Op  30 mei  2008  (datum van  het  ontvangstbewijs) dient  de  tussenkomende partij bij  het  college 
van  burgemeester  en  schepenen  van  de  gemeente  Grimbergen  een  stedenbouwkundige 
aanvraag in voor het oprichten van 9 stadsvilla’s met 54 appartementen. 
 
De bouwaanvraag heeft betrekking op een perceel gelegen te ........., gekend ten kadaster onder 
.......... 
 
Het perceel is, zo blijkt uit de bestemmingsvoorschriften van het bij koninklijk besluit van 7 maart 
1977 vastgestelde gewestplan “Halle-Vilvoorde-Asse”, gelegen in woongebied.  
 
De aanvraag is tevens gelegen binnen de grenzen van een op 29 september 1989 bij koninklijk 
besluit goedgekeurd bijzonder plan van aanleg nr. 4 Strombeek (Romeinse Steenweg), wijziging 
1. 
 
Er  is  een  onder  voorbehoud  gunstig  advies  verleend  door  de  afdeling  Onroerend  Erfgoed  (cel 
Archeologie)  van  het  Agentschap  R-O  Vlaanderen  (thans  het  Agentschap  Ruimte  en  Erfgoed), 
een  gunstig  advies  door  het  Agentschap  voor  Natuur  en  Bos,  een  onder  voorbehoud  gunstig 

RvVb - 2 

 

advies  door  de  dienst  Provinciale  Waterlopen,  een  gunstig  advies  door  de  afdeling  Natuurlijke 
Rijkdommen  en  een  voorwaardelijk  gunstig  advies  door  het  college  van  burgemeester  en 
schepenen. 
 
Naar aanleiding van het openbaar onderzoek worden 50 bezwaarschriften ingediend, waarvan 49 
in bijna identieke bewoordingen. 
 
Een der “collectieve” bezwaren betreft de terreinbezetting en wordt als volgt geformuleerd: 
 

“….. 
Krachtens  artikel  11  van  de  stedenbouwkundige  voorschriften  van  het  BPA  is  “de  totale 
bebouwbare oppervlakte 50% van de perceelsoppervlakte”. Ook de huidige aanvraag dient 
wegens onverenigbaarheid met dat artikel afgewezen te worden. 
 
De Raad van State heeft steeds als vaste rechtspraak gehuldigd dat wegen in metselwerk 
of met verharde of harde materialen, of andere verhardingen, bv. met asfalt of betonklinkers 
– zoals parkings -, bouwwerken zijn in de zin van de stedenbouwwet. Die stelling is thans 
als regel opgenomen in artikel 99, § 1, eerste lid, 1°, en tweede lid, van het Vlaams decreet 
van  18  mei  1999,  houdende  de  organisatie  van  de  ruimtelijke  ordening.  Laatstgenoemde 
decreetbepaling  stelt  met  name  uitdrukkelijk  dat  “onder  bouwen  en  plaatsen  van  vaste 
inrichtingen,  zoals  bedoeld  in  het  eerste  lid,  1°,  wordt  verstaan  o.m.  “het  aanbrengen  van 
verhardingen”. 
 
Er zij bovendien nog aan herinnerd dat artikel 12 van de stedenbouwkundige voorschriften 
de verplichting oplegt de “circulatie- en toegangswegen” te verharden. 
 
Oppervlakte  binnen  een  bouwperceel,  ingenomen  door  verharde  wegen  of  andere 
verhardingen (zoals asfalt, betonklinkers of rasters in beton of baksteen), zoals voorzien in 
het bouwproject, vormen derhalve bebouwde oppervlakten in de zin van de stedenbouwwet 
en  haar  uitvoeringsreglementen.  Zij  moeten  derhalve  aanzien  worden  als  bebouwde 
oppervlakten  en  dus  meegeteld  worden  voor  de  berekening  van  de  “grondbezetting  of 
bebouwingsdichtheid”. 
 
In  de  “verklarende  nota”,  gevoegd  bij  de  huidige  bouwaanvraag,  geeft  de  bouwaanvrager 
opnieuw 4.773,99 m² als totale bouwoppervlakte aan. 
 
In  zijn  schorsingsarrest  nr.  159.606,  van  6  juni  2006  heeft  de  Raad  van  State  overwogen 
wat volgt: 
“…dat niet enkel met de eigenlijke gebouwen, maar met de bevloeringen, de terrassen en 
andere  verhardingen  rekening  moet  worden  gehouden  voor  de  berekening  van  “de  totale 
bebouwbare oppervlakte” in de zin van artikel 11 van de stedenbouwkundige voorschriften 
van het bijzonder plan van aanleg”. 
 
Dit betekent dus dat de grondbezetting in het bouwproject als volgt berekend moet worden: 
 
   
   
   
   
 
Volgens  het  bouwplan  “plan  oppervlakteberekening”,  plan  nr  9,  neergelegd  in  het  huidige 
bouwdossier, bedragen de “verhardingen op volle grond” 668,57 m². 

 
oppervlakte ondergrond: 
oppervlakte delen op volle grond: 
 
oppervlakte terrassen en verhardingen op volle grond: 
totale verharde oppervlakte: 
 

2.962,39 m² 
1.443,03 m² 
1.200,73 m² 
5.306,15 m² 

 
 
 
 

 
 

 

 

 

 
 

 

RvVb - 3 

 

 
Bij deze schatting wordt geen rekening gehouden met de verhardingen die noodzakelijk zijn 
voor  de  vereiste  parkeerplaatsen  en  voor  de  brandwegen,  geschikt  voor  wagens  van 
tenminste 13 ton. 
 
Hoewel  elk  appartement  op  de  eerste  en  tweede  verdieping  (in  alle  blokken),  over  een 
terras  beschikken,  is  dat  niet  het  geval  voor  de  appartementen  op  de  gelijkvloerse 
verdieping.    Wordt  er  rekening  mee  gehouden  1)  dat  ook  de  gelijkvloerse  appartementen 
over  een  terras  beschikken  –  hetgeen  ons  een  veel  redelijker  en  met  de  te  verwachten 
realiteit beter overeenstemmende hypothese lijkt, - en 2) dat de onmisbare brandwegen en 
parkeerplaatsen  door  middel  van  grasraten  verhard  worden,  dan  is  de  verhouding  B/T 
5.306,15  :  9.587  =  55,34  %  dit  is  duidelijk  meer  dan  toegelaten  door  artikel  11  van  de 
stedenbouwkundige voorschriften. 
De  ingediende  bouwplannen  moeten  derhalve  worden  afgewezen  als  bestaanbaar  met 
meergenoemd  artikel  11,  dat  stelt  dat  de  totale  bebouwbare  oppervlakte  50  %  is  van  de 
perceelsoppervlakte 
….” 
 

Op 1 december 2008 neemt het college van burgemeester en schepenen met betrekking tot dit 
bezwaar het volgende standpunt in: 
 

“… 
(B5)  Mogelijk  gegrond.  De  beoordeling  van  dit  advies  (noot,  dient  gelezen  te  worden  als 
bezwaar)  hangt  af  van  de  interpretatie  van het  schorsingsarrest  nr.  159.606  van  de Raad 
van State van 6.06.2006, dat ondermeer stelt dat: “overwegende dat (…) niet enkel met de 
eigenlijke gebouwen, maar ook met de bevloeringen, de terrassen en andere verhardingen 
rekening  moet  worden  gehouden  voor  de  berekening  van  de  “totale  bebouwbare 
oppervlakte”,  in  de  zin  van  artikel  11  van  de  stedenbouwkundige  voorschriften  van  het 
bijzonder plan van aanleg;” 
Volgens  de  interpretatie  van  de  aanvrager  en  ontwerper  dienen  de  oppervlakte  van  de 
ondergrond,  de  delen  van  gebouwen  op  volle  grond  en  de 
terreinverhardingen 
(uitgezonderd  waterdoorlatende  verhardingen  in  grasraten)  samengeteld  te  worden 
teneinde  de  totale  bebouwde  oppervlakte  te  bekomen.  Volgens  deze  berekening  (plan  9) 
bedraagt deze dan 4773,99 m² of 49,80% van de totale perceelsoppervlakte, en is de totale 
bebouwbare oppervlakte bijgevolg conform de voorschriften van het BPA. 
Bezwaarindieners  menen  echter  dat  eveneens  de  verhardingen  in  grasraten,  gebruikt  als 
brandweg  en  parkeerplaatsen,  in  rekening  gebracht  moeten  worden.  Volgens  de 
berekening in het bezwaarschrift wordt zo een totale verharde oppervlakte van 5306,15 m² 
bekomen,  of  55,34%  van  de  oppervlakte  van  het  perceel.  Dit  bezwaar  is,  gelet  op  het 
eerder arrest van de Raad van State, mogelijk gegrond. 
Een alternatieve interpretatie van het arrest van de Raad van State is dat de ondergrondse 
bebouwing  niet  in  rekening  dient  gebracht  te  worden  bij  de  bepaling  van  de  totale 
bebouwbare  oppervlakte,  gezien  die  in  het  arrest  niet  expliciet  vermeld  worden.    In  dat 
geval  bedraagt  de  totale  bebouwde  oppervlakte,  berekend  door  het  optellen  van  de 
oppervlakten  van  bovengrondse  bouwdelen  en  verhardingen  (zoals  vermeld  op  plan  3  en 
plan 9), 4531m², of 47,26%. 
Een 
is  dat  brandwegen  enkel  aangelegd  worden  uit 
interpretatie 
veiligheidsoverwegingen  en  gebruikt  worden  in  noodgevallen.  De  oppervlakte  van  deze 
groene  verhardingen  dient  bijgevolg  niet  meegerekend  te  worden  in  de  bepaling  van  de 
“totale  bebouwde  oppervlakte”.  De  parkeerplaatsen  uitgevoerd  in  grasraten  zullen  echter 
wel  dagelijks  gebruikt  worden,  waardoor  deze  verhardingen  deel  uitmaken  van  de  totale 
bebouwde oppervlakte. 

laatste 

RvVb - 4 

 

Volgens eigen berekeningen blijkt dat de oppervlakte aan parkeerplaatsen en toeritten, niet 
gelegen  boven  ondergrondse  verhardingen,  ongeveer  250m²  bedraagt.  Wanneer  deze 
oppervlakte  bijkomend 
totale  bebouwde 
oppervlakte ongeveer 5025 m², of meer dan 52% van de totale perceelsoppervlakte. 
De definitieve beoordeling van dit bezwaar, en de interpretatie van het schorsingsarrest van 
de Raad van State, rust bij de gewestelijk stedenbouwkundig ambtenaar. 
…” 

in  rekening  wordt  gebracht  bedraagt  de 

 
Op  30  oktober  2009  beslist  de  gewestelijke  stedenbouwkundige  ambtenaar  de  vergunning  te 
verlenen onder meer op grond van de volgende overwegingen: 
 

“… 
Evaluatie bezwaren 
Het  college  heeft  over  de  bezwaren  beraadslaagd.  Er  wordt  akkoord  gegaan  met  het 
standpunt van het college. De gewestelijke stedenbouwkundige ambtenaar maakt zich het 
standpunt van het college eigen en vult het aan zoals hieronder weergegeven. 
…. 
 
-  (B5)  Mogelijk  gegrond. De beoordeling  van  dit  advies  (noot:  lees  bezwaar)  hangt  af  van 
de interpretatie van het schorsingsarrest nr 159.606 van de Raad van State van 6.06.2006, 
dat ondermeer stelt dat: 
….. 
 
Dit bezwaar is, gelet op het eerder arrest van de Raad van State ongegrond. In het arrest 
van de Raad van State nummer 173.483 van 12 juli 2007 wordt gesteld dat het aanleggen 
van een brandweerweg bestemmingsongevoelig is. Daarom kan in alle redelijkheid worden 
aangenomen  dat  de  oppervlakte  van  de  brandweerweg  niet  meegerekend  wordt  bij  de 
berekening  van  de  maximaal  mogelijk  bebouwbare  oppervlakte.  Overigens  bestaat  de 
brandweerweg uit een honingraatstructuur die ingezaaid is met gras. Daardoor heeft deze 
weg en de parkings niet het uitzicht of het karakter van een constructie. In de praktijk zal er 
geen  verschil  zijn  tussen  de  brandweerweg  en  een  gewoon  grasperk.  Een  grasperk  dat 
versterkt  wordt  door  dergelijke  honingraatstructuur  blijft  onverminderd  zijn  uitzicht  als 
grasperk  behouden,  ook  als  worden  sommige  delen  ervan  gebruikt  als  parking.  Bij  de 
berekening van de  maximaal toelaatbare bebouwde oppervlakten moet in  alle redelijkheid 
dergelijke  parkings  in  met  honingraat  versterkt  gras  niet  bij  de  bebouwde  oppervlakte 
worden meegerekend. 
….” 

 
Met  betrekking  tot  de  goede  ruimtelijke  ordening  oordeelt  de  gewestelijke  stedenbouwkundige 
ambtenaar onder meer als volgt: 
 

“… 
De ordening van het gebied ligt in detail vast in de voorschriften van het bijzonder plan van 
aanleg.  De  aanvraag  is  grotendeels  in  overeenstemming  met  het  van  toepassing  zijnde 
bijzonder  plan  van  aanleg.  De  aanvraag  past  bijgevolg  in  de  gewenste  ordening  van  het 
gebied. 
 
Het ontwerp is in strijd met de bepalingen van BPA 4 – Herziening (M.B. 29.09.1989) voor 
wat  betreft  het  materiaalgebruik 
fotovoltaïsche  cellen  als 
dakbedekking)  en  de  bouwdiepte  (16m04  voor  bouwblok  D)  van  de  gebouwen.    Op  een 
met  redenen  omkleed  advies  van  het  college  van  burgemeester  en  schepenen  kan  de 
gewestelijk  stedenbouwkundig  ambtenaar  afwijkingen  toestaan  van  de  voorschriften  van 

(zinkkleurige  PVC  en 

RvVb - 5 

 

het BPA, voor wat betreft de afmetingen en de plaatsing van de bouwwerken, alsmede de 
voorschriften in verband met hun uiterlijk (art 49 van het decreet betreffende de ruimtelijke 
ordening van 22.10.1996 en wijzigingen). 
 
Er  kan  akkoord gegaan worden  met  een  afwijking  op  de  voorschriften  in  verband  met  het 
uiterlijk van de bouwwerken. 
….. 
 
Het  ontwerp  wijkt  eveneens  af  van  de opgelegde bouwdiepte van 15  meter.    Voor  blok D 
wordt een bouwdiepte van 16,04m voorzien. Afhankelijk van de interpretatie van het begrip 
bouwdiepte  kan,  zoals  aangehaald  in  de  bezwaarschriften,  gesteld  worden  dat  voor  alle 
bouwdelen  de  bouwdiepte  van  15m  overschreden  wordt.  Redelijkerwijs  kan  echter 
geoordeeld  worden  dat  de  bouwdiepte  gerekend  dient  te  worden  vanaf  de  zijde  van  het 
gebouw waarin met de hoofdingang geplaatst is. Er kan akkoord gegaan worden met een 
afwijking  op  de  bouwdiepte  van  15m  voor  het  blok  D,  gezien  dit  bouwblok  kadert  in  het 
algemeen  ontwerp  van  het  project  en  geen  hinder  veroorzaakt  voor  aanpalende 
eigendommen.  Het  project  vormt  een  eigen  stedenbouwkundige  eenheid,  wat  zijn 
weerspiegeling vindt in de voorschriften van het BPA. 
 
(…)  en  73 
In  het  ontwerp  worden  bovengronds  28  parkeerplaatsen  voorzien 
parkeerplaatsen  ondergronds  (…).    (…)  Dit  is  in  overeenstemming  met  het  gemeentelijk 
reglement  op  de  aanleg  van  parkeerplaatsen  en  kan  als  voldoende  beschouwd  worden 
voor het project. 
De  achtergelegen  blokken  beschikken  evenwel  niet  over  bovengrondse  parkeerplaatsen. 
Het  gebruik  van  grasraat  zowel  voor  de  brandweg  als  voor  de  parkeerplaatsen 
bovengronds, kan mogelijk verwarring scheppen en aanzetten in het achterste gedeelte om 
op  de  grasraat  te  parkeren.  Er  dient  een  duidelijk  visueel  onderscheid  te  zijn  tussen  de 
grasraten gebruikt als parking en deze gebruikt als brandweg. 
…. 
In  het  advies  van  het  college  wordt  erop  gewezen  dat  er  geen  fietsenstallingen  voorzien 
zijn. De inrichting van fietsenstallingen in het gebouw is vrijgesteld van stedenbouwkundige 
vergunning  inzoverre  er  geen  constructieve  ingrepen  gebeuren.  De  aanvrager  kan  dus 
intern  fietsenstallingen  realiseren,  zonder  daar  een  stedenbouwkundige  vergunning  voor 
aan  te  vragen.  Zelfs  indien  daarvoor  enkele  parkeerplaatsen  zouden  moeten  opgeofferd 
worden,  dan  nog  zijn  er  voldoende  parkeerplaatsen  (nu  101  parkeerplaatsen  voor  54 
woongelegenheden). 
 
Algemene conclusie 
 
De  aanvraag  is  om  bovenvermelde  redenen  en  mits  naleven  van  de  onderstaande 
voorwaarden planologisch en stedenbouwkundig aanvaardbaar. 
….” 

 
Dit is de bestreden beslissing. 
 
Bij arrest nr. S/2010/0008 van de Raad van 9 maart 2010 wordt de behandeling van de vordering 
tot schorsing van de tenuitvoerlegging van de bestreden beslissing onbepaald uitgesteld. 
 
 

 

RvVb - 6 

 

 

 

V. 

ONTVANKELIJKHEID VAN DE VORDERING TOT VERNIETIGING 

A.  Ontvankelijkheid wat betreft de tijdigheid van het beroep 

 
De  bestreden  beslissing  wordt  door  de  gewestelijke  stedenbouwkundige  ambtenaar  aan  het 
college  van  burgemeester  en  schepenen  overgemaakt  bij  brief  van  30  oktober  2009  met  het 
verzoek,  overeenkomstig  artikel  4.7.26,  §4,  6°  VCRO,  over  te  gaan  tot  aanplakking  van  de 
beslissing op de bouwplaats. 
 
De  verwerende  partij  brengt  een  verklaring  op  eer  bij  waaruit  kan  worden  afgeleid  dat,  zoals 
eerder door haar gesteld, de aanplakking van de bestreden beslissing gebeurde op 20 november 
2009.  Uit  deze  verklaring  zou  evenwel  ook  kunnen  worden  afgeleid  dat  de  aanplakking  slechts 
gebeurde op 30 november 2009. Tevens wordt er een verklaring van eer bijgevoegd waaruit blijkt 
dat de aanplakking slechts op 11 januari 2010 gebeurde. 
 
Nu  er  omtrent  de  precieze  datum  van  aanplakking  geen  eenduidige  stavingsstukken  worden 
voorgelegd, moet alleszins worden aanvaard, wat door de verzoekende partij niet wordt betwist, 
dat  de  mondelinge  stelling  van  de  verwerende  partij  dat  de  aanplakking  gebeurde  op  20 
november 2009  als  correct  te  beschouwen is. Het door de  verzoekende  partij  bij  aangetekende 
brief van 5 december 2009 ingediende beroep is dan ook tijdig. 
 
 

B.  Ontvankelijkheid wat betreft de hoedanigheid van de verweerder 

 
De bestreden beslissing werd genomen door de gewestelijke stedenbouwkundige ambtenaar. 
 
Ter zitting van 13 april 2010 heeft de raadsman van de verwerende partij, die als Vlaams Gewest 
voor de Raad werd geroepen, verklaard dat hij optreedt voor het Vlaams Gewest aangezien deze 
de werkgever is van de gewestelijke stedenbouwkundige ambtenaar. 
 
De  Raad  aanvaardt  dat  uit  artikel  4.8.16,  §  1  VCRO  niet  alleen  het  potentieel  belang  van  de 
gewestelijke  stedenbouwkundige  ambtenaar  blijkt,  maar  ook  diens  hoedanigheid  en  meer 
bepaald dienst procesbevoegdheid. De Raad duidt dan ook in casu, ingevolge zijn inquisitoriale 
bevoegdheid, de gewestelijke stedenbouwkundige ambtenaar als verwerende partij aan. 
 
 

VI. 

ONDERZOEK VAN DE VORDERING TOT VERNIETIGING 

 

Onderzoek van het derde middel 

 
Standpunt van de partijen 
 
In een derde middel roept de verzoekende partij de volgende schendingen in: 
 
 

“… 
Schending  van  artikel  11  van  het  bij  koninklijk  besluit  van  29  september  1989 
goedgekeurd  BPA  nr.  Strombeek  voor  wat  betreft  de  totale  bebouwbare  oppervlakte  en 
de  schending  van  artikelen  2  en  3  van  de  wet  van  29  juli  1991  betreffende  de 
uitdrukkelijke  motivering  van  de  bestuurshandelingen  en  de  algemene  beginselen  van 
behoorlijk bestuur met name de materiële en formele motiveringsplicht. 
…” 

 

RvVb - 7 

 

 
De verzoekende partij meent dat het betrokken project artikel 11 van het BPA schendt. Zij wijst 
erop  dat  de  totale  bebouwbare  oppervlakte  van  de  aanvraag  meer  dan  50%  van  de  totale 
perceelsoppervlakte  bedraagt.  Volgens  haar  hebben  zowel  de  verwerende  als  de 
tussenkomende  partij  bij  de  berekening  van  de  totale  te  bebouwen  oppervlakte  in  de  zin  van 
artikel 11 van het BPA ten onrechte  geen rekening gehouden met de parkings die op het perceel 
worden voorzien in grasraten. De verzoekende partij wijst erop dat dit duurzame materialen zijn 
die  het  oppervlak  geschikt  maken  voor  de  beoogde  functie  en  deze  oppervlakten  dus  hadden 
moeten worden meegeteld.  
Daarenboven  worden  volgens  de  verzoekende  partij,  hoewel  dit  niet  wordt  ingetekend  op  de 
plannen  bij  de  aanvraag,  ook  terrassen  voorzien  op  de  gelijkvloerse  verdiepingen.  Dit  blijkt 
volgens de verzoekende partij uit foto’s van het te realiseren project die worden gevoegd bij het 
aanvraagdossier.  De  verzoekende  partij  wijst  erop  dat  ook  deze  gelijkvloerse  terrassen  niet 
werden betrokken in de berekening van de totale te bebouwen opppervlakte. 
Verder  meent  de  verzoekende  partij  dat  ook  de  in  grasraten  voorziene  brandweerweg  had 
moeten worden betrokken in de berekening van de totale te bebouwen oppervlakte. 
 
De  verwerende  partij  antwoordt  hierop  dat  de  brandweg  bestemmingsongevoelig  is  zodat  de 
oppervlakte van deze weg niet moest worden meegeteld. Verder wijst de verwerende partij erop 
dat noch de parkings noch de brandweg het uitzicht of karakter hebben van een constructie. Er 
zal  volgens  de  verwerende  partij  geen  enkel  onderscheid  zijn  met  een  gewoon  grasperk.  Ook 
met  de  oppervlakte  van  de  parkings  diende  dus  in  alle  redelijkheid  geen  rekening  te  worden 
gehouden  nu  deze  het  uitzicht  van  een  grasperk  zullen  blijven  behouden  ongeacht  het  gebruik 
ervan als parking. 
 
De tussenkomende partij antwoordt hierop dat er geen terrassen voorzien zijn op de gelijkvloerse 
verdieping zodat het logisch is dat deze niet werden opgenomen in de berekening van de totaal 
te bebouwen oppervlakte. Verder wijst de verwerende partij erop dat wel degelijk door middel van 
grasraten  verharde  oppervlakten  mee  werden  opgenomen  in  de  berekening.  Enkel  die  met 
grasraten  verharde  oppervlakten  die  enerzijds  dubbel  gebruik  uitmaken  met  de  reeds  als 
ondergrondse  garage  verrekende  oppervlakte  en  die  anderzijds  uitsluitend  bedoeld  zijn  als 
toegangsweg  voor  de  brandweer  werden  niet  meegerekend.  Volgens  de  verwerende  partij 
beperkt  de  discussie  zich  dan  ook  enkel  tot  de  vraag  of  de  brandweg  in  de  berekening  van  de 
totaal te bebouwen oppervlakte had moeten worden opgenomen. De verwerende partij meent dat 
dit niet het geval is nu de brandweg als bestemmingsongevoelig te beschouwen is. 
 
 
Beoordeling door de Raad 
 
Artikel  4.1.1,  3°  VCRO  bepaalt  onder  andere  dat  als  een  constructie  moet  worden  beschouwd: 
een verharding, al dan niet bestaande uit duurzame materialen, in de grond ingebouwd, aan de 
grond bevestigd of op de grond steunend omwille van de stabiliteit en bestemd om ter plaatse te 
blijven staan of liggen, ook al kan het goed uit elkaar worden genomen, worden verplaatst of is 
het goed volledig ondergronds. 
 
De  grasraten  die  in  het  voorliggende  project  worden  aangewend  voor  het  aanleggen  van 
parkings en het aanleggen van de brandweg zijn in wezen een verharding van de ondergrond die 
bestemd is om ter plaatse te blijven. Het is niet terzake doend dat deze grasraten het regenwater 
toelaten gemakkelijker te infiltreren en dat zij toelaten dat een grasperk tot ontwikkeling komt in 
de honingraatstructuur en aldus het uitzicht krijgen van een grasperk. De verharding middels de 
grasraten  moet  immers  toelaten  dat  de  ondergrond  stevig  genoeg  wordt  voor  het  parkeren  van 
auto’s en voor het overrijden door brandweerwagens.  

RvVb - 8 

 

Zonder de grasraten zou de graszone niet tot het voorgestelde gebruik kunnen worden bestemd. 
De  grasraten  moeten  dan  ook  worden  gezien  als  een  verharding  in  de  zin  van  artikel  4.1.1,  3° 
VCRO. 
 
Artikel 11 van het BPA stelt heel algemeen dat de totale bebouwbare oppervlakte 50% is van de 
perceelsoppervlakte.  
 
De  Raad  meent  dat  terzake  niet  enkel  rekening  moet  worden  gehouden  met  de  eigenlijke 
gebouwen doch ook met elke vorm van bevloering, met de aan te leggen terrassen en met iedere 
andere  vorm  van  verharding  tenzij deze  verharding  als  bestemmingsongevoelig  te  beschouwen 
is.  
 
Wat de eventueel aan te leggen gelijkvloerse terrassen betreft, kan de Raad enkel vaststellen dat 
deze  niet  zijn  ingetekend  op  de  voorliggende  plannen  hoewel  deze  inderdaad  op  sfeerbeelden 
van  het  project  te  zien  zijn.  De  Raad  vermag  terzake  echter  enkel  rekening  houden  met  de 
voorliggende  plannen  zodat  ervan  moet  worden  uitgegaan  dat  op  de  gelijkvloerse  verdiepingen 
geen terrassen zullen worden aangelegd. 
 
De  brandweerweg  is  in  deze,  zoals  de  verwerende  partij  en  de  tussenkomende  partij  terecht 
stellen, te beschouwen als zijnde bestemmingsongevoelig, aangezien deze weg niet participeert 
aan  de  bestemming  van het  gebied.  Dergelijke  weg  wordt  immers  als  voorwaarde  gesteld  door 
de brandweer in meerdere bestemmingszones. 
 
Dit kan  echter  niet  worden  gesteld  voor  de  parkeerplaatsen  die op  de  grasraten  zullen  gebruikt 
worden.  Deze  parkeerplaatsen  leunen  zonder  enige  twijfel  aan  bij  de  woonfunctie  die  in  de  te 
bouwen  appartementen  zal  tot  stand  worden  gebracht.  Zonder  de  grasraten  wordt  het  immers 
onmogelijk  om  op  het  betrokken grasperk  te  parkeren.  Het motief  dat  het  betrokken  grasperk – 
met  de  grasraten  -  het  uitzicht  als  grasperk blijft  behouden, kan de Raad  niet  overtuigen  nu de 
door  de  tussenkomende  partij  gewenste  functie  van  parking  zonder  de  verharding  door  middel 
van grasraten niet mogelijk is. De niet boven de ondergrondse parking gelegen grasraten die tot 
parking bestemd zijn, hadden dan ook als verharding moeten meetellen in de berekening van de 
totale bebouwbare oppervlakte die door het project op het betrokken perceel tot stand zal komen. 
 
Uit plan 9 gevoegd bij het stedenbouwkundig dossier blijkt dat dit niet het geval is. Zowel van de 
parkings gelegen naast de blokken A, A’, C en C’ zijn er een aantal volledig en andere voor een 
deel  niet  boven  de  ondergrondse  parking  gelegen.  Deze  parkings  hadden  dan  ook  qua 
oppervlakte moeten worden meegeteld in de totaal te realiseren bebouwbare oppervlakte van het 
perceel. Nu aan de hand van plan nummer 5.01 kan worden vastgesteld dat één parkeerplaats 
bij benadering 5m x 2,5m groot is, moet dan ook worden geconcludeerd dat bij het meetellen van 
de verhardingen in grasraten bestemd voor parkings, voor zover die nog niet zijn meegeteld, de 
50%-norm van artikel 11 BPA is overschreden. 
 
Artikel 11 van het van toepassing zijnde BPA wordt dan ook geschonden. 
 
Verder  wenst  de  Raad  op  te  merken  dat,  conform  artikel  7.5.8,  §3,  tweede  lid  VCRO  de 
voorliggende  vergunningsaanvraag  had  moeten  worden  behandeld  met  onmiddellijke 
gebruikmaking  van  de  nieuwe  regels  van  het  vergunningenbeleid.  In  deze  zaak  stelt  de  Raad 
echter  vast  dat,  voor  de  door  de  verwerende  partij  weerhouden  afwijkingen  op  het  BPA,  nl.  op 
artikel 3.2 en artikel 3.1.b, zij gebruik heeft gemaakt van artikel 49 van het decreet betreffende de 
ruimtelijke  ordening,  gecoördineerd  op  22  oktober  1996  terwijl  zij  verplicht  was  om  artikel  4.4.1 
VCRO toe te passen. 
 

RvVb - 9 

 

Het middel is gegrond. 
 
De overige door de verzoekende partij ingeroepen middelen worden niet onderzocht nu het derde 
middel  gegrond  is  bevonden.  De  overige  middelen  kunnen  immers  niet  leiden  tot  een  verdere 
vernietiging. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. Het beroep wordt ontvankelijk en gegrond verklaard. 
 
2. De Raad vernietigt de beslissing van de verwerende partij van 30 oktober 2009, waarbij aan de 
tussenkomende partij de stedenbouwkundige vergunning wordt verleend voor het oprichten van 9 
stadsvilla’s  met  54  appartementen  op  een  perceel  gelegen  te  .........  en  met  kadastrale 
omschrijving .......... 
 
3. De Raad beveelt de verwerende partij een nieuwe beslissing te nemen over de aanvraag van 
de  tussenkomende partij en  dit  binnen een  termijn  van  drie maanden  te  rekenen  van  de  datum 
van de betekening van het huidige arrest 
 
4. De kosten van het beroep, bepaald op 175 euro, komen ten laste van de verwerende partij. 
 
 
Dit arrest is uitgesproken te Brussel, in openbare terechtzitting op 22 februari 2011, door de Raad 
voor Vergunningsbetwistingen, tweede kamer, samengesteld uit: 
 
 
Hilde LIEVENS, 
 
 
 
Katrien VISSERS, 
 
 
De toegevoegd griffier, 
 
 
 
 
 
Katrien VISSERS 
 

De voorzitter van de tweede kamer, 

voorzitter van de tweede kamer, 

Hilde LIEVENS 

toegevoegd griffier. 

 

 

 

 

met bijstand van 

 

 

 

RvVb - 10 

 

