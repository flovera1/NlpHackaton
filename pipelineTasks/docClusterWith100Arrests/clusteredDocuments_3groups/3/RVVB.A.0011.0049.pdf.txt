 

 

 
 
In zake:  
 

RAAD VOOR VERGUNNINGSBETWISTINGEN 

ARREST 

nr. A/2011/0049 van 20 april 2011 
in de zaak 2010/0316/SA/3/0298 

 

mevrouw ......... 

bijgestaan en vertegenwoordigd door: 
advocaat Kris DE MAERE 
kantoor houdende te 9051 Gent (Sint-Denijs-Westrem), Maaltecenter Blok 
G, Derbystraat 325 
  
verzoekende partij 

 

tegen: 
 
de deputatie van de provincieraad van OOST-VLAANDEREN 
 
vertegenwoordigd door: 
mevrouw Kaat VAN KEYMEULEN 
 
verwerende partij 

 
 
Tussenkomende 
partijen:  

 

 

 
 

1. de heer ......... 
2. mevrouw ......... 
 
bijgestaan en vertegenwoordigd door: 
advocaat Wim DE CUYPER 
kantoor houdende te 9100 Sint-Niklaas, Vijfstraten 57 
bij wie keuze van woonplaats wordt gedaan 
 

I. 

VOORWERP VAN DE VORDERING 

 
De vordering, ingesteld bij aangetekende brief van 30 maart 2010, strekt tot de vernietiging van 
het besluit van de deputatie van de provincieraad van Oost-Vlaanderen van 4 maart 2010. 
 
Met  dit  besluit  heeft  de  deputatie  het  administratief  beroep  van  de  verzoekende  partij  tegen  de 
beslissing  van  het  college  van  burgemeester  en  schepenen  van  de  stad  Sint-Niklaas  van  30 
november  2009  houdende  verlening  van  een  stedenbouwkundige  vergunning  aan  de 
tussenkomende  partijen  voor  het  bouwen  van  een  woning  na  het  slopen  van  een  bestaande 
woning, verworpen. 
 
De deputatie heeft beslist dat de beslissing van het college van burgemeester en schepenen van 
de stad Sint-Niklaas van 30 november 2009 haar rechtskracht herneemt. 

RvVb - 1 

 

 
Het betreft een perceel gelegen te Nieuwkerken-Waas, ......... z/n en met kadastrale omschrijving 
.......... 
 
 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een  afschrift  van  het  administratief 
dossier  neergelegd.  De  verzoekende  partij  heeft  geen  wederantwoordnota  ingediend.  De 
tussenkomende  partijen  hebben  een  schriftelijke  uiteenzetting  ingediend.  In  uitvoering  van  het 
arrest  van  15  december  2010  (nr.  S/2010/0066)  hebben  de  verzoekende  partij,  de  verwerende 
partij en de tussenkomende partijen een aanvullende nota neergelegd teneinde een antwoord te 
formuleren op de in het vermeld arrest opgeworpen ambtshalve middelen. 
 
De  partijen  zijn  opgeroepen  voor  de  openbare  terechtzitting  van  23  maart  2011,  alwaar  de 
vordering tot vernietiging werd behandeld. 
 
Kamervoorzitter Filip VAN ACKER heeft verslag uitgebracht.  
 
Advocaat  Kris  DE  MAERE  die  verschijnt  voor  de  verzoekende  partij,  mevrouw  Kaat  VAN 
KEYMEULEN die verschijnt voor de verwerende partij en advocaat Koenraad VAN DE SIJPE die 
loco advocaat Wim DE CUYPER verschijnt voor de tussenkomende partijen, zijn gehoord.  
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
De  heer  .........  en  mevrouw  .........  vragen  met  een  op  31  mei  2010    ter  post  aangetekend 
verzoekschrift om in het geding te mogen tussenkomen. 
 
De voorzitter van de derde kamer heeft vastgesteld, met een beschikking van 10 juni 2010, dat er 
grond is om het verzoek in te willigen en dat de verzoekers tot tussenkomst aangemerkt kunnen 
worden als belanghebbenden in de zin van artikel 4.8.16, §1, eerste lid VCRO voor wat betreft de 
behandeling van de vordering tot vernietiging. 
 
 

IV. 

FEITEN 

 
Op  10  september  2009  (datum  van  het  ontvangstbewijs)  dienen  de  tussenkomende  partijen  bij 
het college van burgemeester en schepenen van de stad Sint-Niklaas een aanvraag in voor een 
stedenbouwkundige vergunning voor “het bouwen van een woning na sloop van de woning”.  
 
Het  perceel  is,  zoals  blijkt  uit  de  bestemmingsvoorschriften  van  het  bij  koninklijk  besluit  van  7 
november  1978  vastgestelde  gewestplan  Sint-Niklaas-Lokeren,  gelegen  in  woongebied.  Het 
perceel  is  niet  begrepen  binnen  een  gebied  waarvoor  een  goedgekeurd  bijzonder  plan  van 
aanleg  of  een  ruimtelijk  uitvoeringsplan  geldt,  noch  binnen  de  omschrijving  van  een  behoorlijk 
vergunde, niet vervallen verkaveling. 
 

RvVb - 2 

 

Ter gelegenheid van het beperkt openbaar onderzoek, georganiseerd van 15 september 2009 tot 
en met 15 oktober 2009, wordt één bezwaarschrift, uitgaande van de huidige verzoekende partij, 
ingediend. 
 
Op  30  november  2009  neemt  het  college  van  burgemeester  en  schepenen  van  de  stad  Sint-
Niklaas  omtrent  het  door  de  verzoekende  partij  ingediende  bezwaarschrift  het  volgende 
standpunt in: 
 

“… 
Bezwaar ingediend op 30-09=2009 en aanvulling op 13-10-2009 
 
Overwegende dat het bezwaar hoofdzakelijk betrekking heeft op: 
- 

inplanting  van  de  nieuwbouw  (tot  tegen  de  perceelsgrens  en  op  de  rooilijn)  met 
gevaarlijke uitrit en verminderd zicht op de straat als gevolg; 

 
Overwegende dat het bezwaar als volgt kan weerlegd worden (zie BESLUIT): 
 
Gelet op de bepalingen van het gemeentedecreet; 
 
BESLUIT: 
 
Art. 1: Het college beslist het bezwaar te weerleggen: 
Zowel  de  bestaande  woning  van  de  aanvrager  als  de  woning  van  de  bezwaarindiener 
werden volgens de huidige inplanting opgetrokken voor de wetgeving op de stedenbouw. 
Bij  nieuwbouw  of  verbouwing  dient  nu  gestreefd  te  worden  naar  de  best  mogelijke 
ruimtelijke ordening op lange termijn. 
Aangezien  de  perceelsbreedte  van  de  aanvrager  slechts  6  m  bedraagt,  is  enkel 
kwalitatieve  bebouwing  mogelijk  in  de  vorm  van  een  gesloten  bebouwing,  met  een 
inplanting tot tegen de perceelsgrens. Om de typologie van een halfopen bebouwing aan 
te houden, zou er immers minstens een bouwvrije strook van 3 m gerespecteerd moeten 
worden,  waardoor  slechts  een  bouwbreedte  van  3  m  overblijft.  Dit  is  te  smal  voor  een 
hedendaagse nieuwe woning en maakt het perceel onbebouwbaar. 
Ook de inplanting van de nieuwbouw op de rooilijn is te verdedigen. Hierdoor wordt een 
minder  versnipperd  straatbeeld  bekomen.  De  inplanting  van  de  bestaande  woning  op 
3,93 m achter de rooilijn is immers storend in het huidige straatbeeld. De eerstvolgende 
aanpalenden,  zowel  aan  de  linker-  als  aan  de  rechterzijde,  werden  ook  reeds  op  de 
rooilijn gebouwd. 
Verder vreest de bezwaarindiener dat een gevaarlijke situatie zal ontstaan voor fietsers bij 
het  verlaten  van  de  oprit.  Naast  het  feit  dat  er  vlakbij  meerdere  gelijkaardige  opritten 
aanwezig zijn, zal ook de garage van de nieuwbouw op dezelfde manier toegankelijk zijn. 
Dit maakt dat er bij mogelijke gevaarlijke situaties een meer algemene oplossing dient te 
worden bekeken met een eventuele wijziging in de opbouw van de openbare weg. 
 
In  de  verdere  toekomst  kan  het  straatbeeld nog  verder  worden geoptimaliseerd  door de 
woning aan de linkerzijde als gesloten bebouwing te concipiëren. Het verlies aan zicht op 
de  straat  door de  gewijzigde inplanting  van de nieuwbouw  –  tot  tegen de perceelsgrens 
en  tot  op  de  rooilijn  –  weegt  niet  op  tegen  de  verbetering  van  de  goede  ruimtelijke 
ordening. 
Het bezwaar wordt weerlegd daar de nieuwbouw zal bijdragen tot een betere ruimtelijke 
ordening op deze plaats. 
…” 

 

RvVb - 3 

 

Mede  gelet  op  vermelde  beoordeling  van  het  bezwaarschrift  van  de  huidige  verzoekende  partij 
verleent het college van burgemeester en schepenen van de stad Sint-Niklaas vervolgens op 30 
november 2009 een stedenbouwkundige vergunning aan de tussenkomende partijen. Het college 
van burgemeester en schepenen doet hierbij de volgende overwegingen gelden: 
 

“… 
Toetsing aan de goede ruimtelijke ordening 
Overwegende dat: 
-  de aanvraag het slopen en bouwen van een ééngezinswoning betreft; 
-  de bestaande woning ingeplant is op 3,93 m achter de rooilijn, een bouwdiepte heeft 
van  19,65  m  vanaf  de  voorbouwlijn  en  over  een  beperkt  gedeelte  over  de  volledige 
perceelsbreedte werd gebouwd; 

-  de  linkeraanpalende  woning  een  halfopen  bebouwing  is  die  aan  de  zijde  van  de 

aanvrager een oprit met een breedte van 2,80 m heeft; 

-  de  nieuwe  woning  wordt  ingeplant  op  de  rooilijn,  analoog  met  beide  aanpalende 

woningen; 

-  de  nieuwbouw  een  gevelbreedte  heeft  van  6  m  en  een  bouwdiepte  van  op  het 

gelijkvloers van 20 m en op de verdieping van 12 m; 

-  de  grotere  bouwdiepte  op  het  gelijkvloers  verantwoord  is  aangezien  de  aanpalende 
woningen  een  bouwdiepte  hebben  van  respectievelijk  24  m  en  27  m  op  het 
gelijkvloers  en  deze  bouwdiepte  bovendien  noodzakelijk  is  om  het  bouwprogramma 
aanpasbaar te maken voor een rolstoelgebruiker; 

-  het  dak  hetzelfde  profiel  heeft  als  de  rechtsaanpalende  woning  met  een 

- 

kroonlijsthoogte van 6,25 m en een nokhoogte van 9,75 m; 
circa  de  laatste  3  m  van  de  verdieping  afgedekt  wordt  met  een  plat  dak  met  een 
hoogte van 6,05 m; 

-  de  gelijkvloerse  achterbouw  wordt  afgedekt  met  een  plat  dak  met  een  hoogte  van 

3,25 m tov het straatpeil; 

-  de  wachtgevel  aan  de  linkerzijde  volledig  op  eigen  terrein  wordt  afgewerkt  met  een 

gevelsteen; 

-  de toegang tot de woning verdiept ligt zodat door de aanleg van een licht hellend vlak 

de woning toegankelijk wordt voor een rolstoelgebruiker; 

-  de vloerpas wordt vastgelegd op 0.15 m boven het voetpad; 
-  aangezien  het  terrein  licht  hellend  is  naar  achter  toe  en  men  binnenin  geen 
niveauverschillen  wenst,  dient  er  achteraan  het  gebouw  een  uitgraving  plaats  te 
vinden van circa 50 cm; 

-  het  terras  achteraan  de  woning  afgesloten  wordt  aan  de  linkerzijde  met  een  stenen 

tuinmuur met een hoogte van 1,80 m; 

-  aan de voorgevel een inpandige garage wordt voorzien; 
-  de  aanvraag  werd  onderworpen  aan  een  beperkt  openbaar  onderzoek  van  15-09-
2009  tot  15-10-2009,  waarbij  één  bezwaar  werd  ingediend;  zie  beraadslaging  als 
bijlage. 
Watertoets 
Overwegende dat: 
-  een sceptische put en gescheiden rioleringsstelsel worden geplaats; 
-  een  regenwaterput  van  7.500  l  met  hergebruik  wordt  voorzien  in  overeenstemming 

met de gewestelijke verordening inzake hemelwater (BVR 1-10-2004); 

-  het voorliggende project een beperkte invloed heeft op het watersysteem en derhalve 
verenigbaar  is  met  de  doelstellingen  van  artikel  5  van  het  decreet  integraal 
waterbeleid; 

-  het goed niet ligt in een recent overstroomd gebied of in een overstromingsgebied (cf. 

art. 8 van het decreet van 18 juli 2003 betreffende het integraal waterbeleid). 

RvVb - 4 

 

Conclusie: 
De aanvraag is stedenbouwkundig aanvaardbaar. De vergunning kan worden verleend. 
…” 

 
Tegen deze beslissing tekent de verzoekende partij op 29 december 2009 administratief beroep 
aan bij de verwerende partij en formuleert hierbij de volgende bezwaren: 
 

“… 
1)  Het  door  ons  gebouwde  huis  (.........)  werd  opgericht  in  1956  en  bij  de  vergunning 
werd  één  extra  voorwaarde  opgelegd:  de  plaatsing  van  een  afsluiting  op  de 
perceelsgrens.  Toen  werd  er  rekening  gehouden  met  de  bestaande  bebouwing  van 
de buur. Ook nu moet men daarmee rekening houden. 

2)  De ingetekende en beschreven bouwdiepte komen niet overeen met de realiteit. Er is 
geen  bestaande  bebouwing  tot  op  de  perceelsgrens.  Enkel  een  laag  afdak,  dat  pas 
later werd geplaatst en dat wij als goede buur destijds hebben getolereerd. 

3)  Aangezien  er  geen  Bijzonder  Plan  van  Aanleg,  noch  een  verkaveling  voor  beide 
percelen  van  toepassing  is,  meen  ik  dat  ik  op  zijn  minst  vooraf  mijn  akkoord  zou 
moeten  geven.  Ik  kan  echter  door  het  halfopen  karakter  van  onze  woning  niet 
aanvaarden dat tot op de perceelsgrens een gesloten bebouwing met bouwdiepte van 
12 m wordt gebouwd. 

4)  Het  is  onaanvaardbaar  dat  een  gesloten  bebouwing  naast  een  halfopen  bebouwing 
wordt gebouwd. Normaal  worden  twee  halfopen  bebouwingen  met  de  zijgevels naar 
elkaar  gericht,  op  twee  maal  vier  meter  (uitzonderlijk  twee  maal  drie  meter).  In  de 
directe  omgeving  vinden  we  enkele  voorbeelden  uit  het  verleden  (meer  dan  50  jaar 
oude  woningen)  waar  ook  een  loopje  werd  genomen  met  de  bouwvrije  zijdelingse 
stroken van de zgn. halfopen bebouwing, maar wordt zelfs een afstand van één meter 
behouden. 

5)  De  woning  .........  (aanbouw  van  nr.  172)  heeft  samen  met  woning  nr.  172  wellicht 
vroeger de bouwplannen van de woningen nr. 168 en nr. 174 gehypothekeerd. Ik ga 
enkel  akkoord  van  de  uitbreiding  van  de  woning  nr.  170  tot  op  drie  meter  van  de 
perceelsgrens en vanaf de rooilijn. 

…” 

 
In een intern verslag van 24 februari 2010 adviseert de dienst Ruimtelijke Vergunningen om het 
beroep  van  de  verzoekende  partij  in  te  willigen  en  de  stedenbouwkundige  vergunning  te 
weigeren.  In  zijn  verslag  van  onbekende  datum  treedt  de  provinciale  stedenbouwkundige 
ambtenaar dit standpunt bij en wijst hiertoe op de volgende elementen: 
 

“… 
2.5.3   De goede ruimtelijke ordening 
 

De  aanvraag  strekt  ertoe de  bestaande woning in halfopen  bebouwing  te slopen 
en  te  vervangen  door  een  woning  in  gesloten  bebouwing;  dus  met  de 
linkerzijgevel  op  de  perceelsgrens  van  een  terrein  waarop  een  woning  staat 
dewelke in halfopen bebouwing is opgericht; de zijgevel van deze woning heeft 4 
ramen (over de 3 bouwlagen) die hun natuurlijk licht betrekken aan de bouwvrije 
kant van deze halfopen bebouwing. 
 
Aldus  ontstaat  door  het  beoogde  project  op  de  perceelsgrens  een  wachtgevel 
naar de links gelegen halfopen bebouwing toe. 

RvVb - 5 

 

De  vervanging  van  deze  halfopen  bebouwing  door  een  gesloten  bebouwing  is 
gelet  op  de  plaatselijke  toestand  onaanvaardbaar  en  houdt  een  duidelijke 
degradatie in van de plaatselijke aanleg. 
 
De woning  aan  de linkerzijde werd  opgericht  als  halfopen  bebouwing  en  ook  als 
dusdanig architecturaal uitgewerkt. 
Het  feit  dat  onderhavig  perceel  6m  breed  is  en  men  op  dit  perceel  een  veel  te 
uitgebreid  bouwprogramma  wenst  te  realiseren  kan  geen  reden  zijn  om  af  te 
wijken  van  de  algemeen  gangbare  regel  om  geen  gesloten  bebouwing  toe  te 
staan naast een halfopen bebouwingszijde van een aanpalende eigendom. 
Een  beperkter  of  compacter  uitgewerkt  bouwprogramma  kan  wel  op  dit  perceel, 
zodat  niet  tot  een  zuivere  gesloten  bebouwing  dient  te  worden  gekomen. 
Bovendien  blijft  dit  perceel  ook  bebouwbaar  als  uitbreiding  bij  het  rechtsgelegen 
perceel,  wat  zeker  de  realisatie  van  een  voldoende  brede  zijdelingse  bouwvrije 
strook  zou  moeten  toelaten.  Afzonderlijke  bijgebouwen  achteraan  kunnen  nog 
steeds worden gerealiseerd tot op de perceelsgrens gekoppeld aan de vrijstaande 
bijgebouwen van het links gelegen perceel. 
 
De  realisatie  van  een  inpandige  garage  en  het  niet  benutten  van  de  bouwlaag 
onder  het  zadeldak  leiden  mee  tot  de  onmogelijkheid  om  een  zijdelingse 
bouwvrije strook te respecteren en tot overdreven bouwdiepte op de verdieping en 
het  gelijkvloers.  Bovendien  ontstaat  naar  het  straatbeeld 
toe  een 
„garagepoortgevel‟ die de ritmiek en het algemeen beeld van de huizenrij schendt. 
 
De redenering als zou “In de verdere toekomst het straatbeeld nog verder kunnen 
worden  geoptimaliseerd  door  de  woning  aan  de  linkerzijde  als  gesloten 
bebouwing te concipiëren", kan geenszins worden bijgetreden: zulks houdt in dat 
een  bestaande,  in  het  straatbeeld  passende  en  volgens  de  gangbare  normen 
opgerichte  woning  zich  zou  moeten  aanpassen  aan  en  (verbouwd  worden  naar) 
een  nog  op  te  richten  nieuwbouw  die  de  gangbare  normen  niet  volgt  en  de 
bestaande  toestand  op  het  eigen  perceel  (halfopen  bebouwing)  en  op  het  linker 
perceel niet respecteert. 
 
Het  voorstel  schendt  aldus  de  rechtmatige  stedenbouwkundige  verwachtingen 
van het links gelegen perceel alsook de leefbaarheid ervan. 
 
De argumenten van appellant zijn, gelet op het bovenstaande, stedenbouwkundig 
relevant en ook gegrond. 

…” 

 
Na de verzoekende partij, bijgestaan door haar zoon en haar architect, evenals de architect van 
de  tussenkomende  partijen  op  23  februari  2009  te  hebben  gehoord,  verwerpt  de  verwerende 
partij  het  administratief  beroep  van  de  verzoekende  partij  en  stipuleert  hierbij  dat  de  beslissing 
van  30  november  2009  van  het  college  van  burgemeester  en  schepenen  van  de  stad  Sint-
Niklaas  hierdoor  haar  rechtskracht  herneemt.  De  verwerende  partij  doet  hierbij  de  volgende 
overwegingen gelden: 
 

 

RvVb - 6 

 

“… 
2.1  Beschrijving  van de omgeving, de bouwplaats en het project 
Het betreft een terrein gelegen in een woonstraat met woningen in diverse bouwvormen, 
lokaal bestaan de woningen uit twee bouwlagen onder zadeldak. 
 
Op  het  terrein  staat  een  woning  in  halfopen  bebouwing  met  twee  bouwlagen  en  platte 
bedaking (een  bijgebouw in weinig duurzame opbouw staat achteraan de woning tot op 
de  perceelsgrens).  De  bouwvrije  strook  bedraagt  zowat  2  m  aan  de  zijkant  van  de 
woning. De bestaande woning is ingeplant op 3,93 m achter de rooilijn. De voortuinstrook 
wordt aangewend als parking. 
 
Aan de linkerzijde staat een woning in open bebouwing met een bouwvrije strook van 3 
m;  deze  woning  is  ingeplant  met  de  voorgevel  op  de  rooilijn  en  heeft  twee  bouwlagen 
onder  zadeldak.  De  garage  van  deze  woning  staat  ingeplant  op  zowat  21,50  m  van  de 
rooilijn tegen de perceelsgrens van de aanvrager. De bouwvrije strook van 2,80 m wordt 
aangewend als oprit naar de garage; de zijgevel van deze woning heeft 4 ramen (over de 
3 bouwlagen) die hun natuurlijk licht betrekken aan de bouwvrije kant van deze halfopen 
bebouwing. 
 
De  aanvraag  strekt  ertoe  de  bestaande  woning  in  halfopen  bebouwing  te  slopen  en  te 
vervangen  door  een  woning  in  gesloten  bebouwing;  dus  met  de  linkerzijgevel  op  de 
perceelsgrens met de links gelegen woning dewelke in halfopen bebouwing is opgericht. 
Aldus  ontstaat  op  de  perceelsgrens  een  wachtgevel  naar  de  links  gelegen  halfopen 
bebouwing toe. 
 
De nieuwe woning wordt ingeplant op de rooilijn, met een gevelbreedte van 6 m en een 
bouwdiepte op het gelijkvloers van 20 m op de verdieping van 12 m. Het zadeldak heeft 
hetzelfde  profiel  als  de  rechteraanpalende  woning  met  een  kroonlijsthoogte  van  6,25  m 
en een nikhoogte van 9,75 m; circa de laatste 3 m van de verdieping wordt afgewerkt met 
een plat dak met een hoogte van 6,05 m. De gelijkvloerse achterbouw wordt afgedekt met 
een plat dak met een hoogte van 3,25 m tegenover het straatpeil; 
 
De  wachtgevel  aan  de  linkerzijde  (volledig  op  eigen  terrein)  wordt  afgewerkt  met  een 
gevelsteen. 
 
Aan  het  terras  achteraan  wordt  aan  de  linkerzijde  een  stenen  tuinmuur  met  een  hoogte 
van 1,80 m voorzien. 
 
Aan de voorgevel wordt een garagepoort voorzien. 
… 
1.5  Beoordeling 
1.5.1  De watertoets 
Het 
overstromingsgevoelig gebied. 
 
Er  wordt  voldaan  aan  de  bepalingen  van  het  besluit  van  de  Vlaamse  regering  van  1 
oktober  2004  houdende  vaststelling  van  een  gewestelijke  stedenbouwkundige 
verordening  inzake  hemelwaterputten,  infiltratievoorzieningen,  buffervoorzieningen  en 
gescheiden lozing van afvalwater door het voorzien van een regenwaterput van 7500 liter. 
 
Er is geen schadelijk effect voor het watersysteem te verwachten. 

recent  overstroomd  gebied  of 

(mogelijk) 

in 

terrein 

ligt  niet 

in  een 

RvVb - 7 

 

De  doelstellingen  van  het  decreet  betreffende  het  integraal  waterbeleid  worden  niet 
geschaad. 
… 
1.5.2  De juridische aspecten 
De  aanvraag  is  principieel  in  overeenstemming  met  de  voorschriften  van  het  geldend 
gewestplan, zoals hoger omschreven. 
 
1.5.3  De goede ruimtelijke ordening 
De aanvraag strekt ertoe de bestaande kleine en niet meer aan de hedendaagse normen 
voldoende woning in halfopen bebouwing te slopen en te vervangen door een woning in 
gesloten  bebouwing;  dus  met  de  linkerzijgevel  op  de  perceelsgrens  van  een  terrein 
waarop een woning staat dewelke in halfopen bebouwing is opgericht; de zijgevel van de 
woning op het aanpalende perceel heeft 4 ramen (over de 3 bouwlagen) die hun natuurlijk 
licht betrekken aan de bouwvrije kant van deze halfopen bebouwing. 
 
Door  het  beoogde  project  ontstaat  op  de  perceelsgrens  een  blinde  gevel  naar  de  links 
gelegen  halfopen  bebouwing  toe,  waaraan  later  desgewenst  nog  kan  aangebouwd 
worden. 
 
De vervanging van deze halfopen bebouwing door een gesloten bebouwing is gelet op de 
plaatselijke  toestand  aanvaardbaar  en  houdt  geen  degradatie  in  van  de  plaatselijke 
aanleg. 
 
De  woning  aan  de  linkerzijde  vertoont  enkele  kenmerken  van  een  halfopen  bebouwing. 
Dit  mag  evenwel  de  bebouwingsmogelijkheden  op  onderhavig  perceel,  dat  slechts  6  m 
breed is, niet hypothekeren. 
 
In deze omgeving komen daarenboven nog vergelijkbare situaties voor, die indertijd geen 
uitzondering  vormden,  gelet  op  de  toen  gangbare  bouwwijzes.  Had  men  toen  op  het 
aanpalend  perceel  geen  „halfopen‟  woning  ingepland,  dan  stelde  zich  op  vandaag  dit 
probleem  niet.  De  gangbare  ongeschreven  regel  om  geen  gesloten  bebouwing  toe  te 
staan  naast  een  halfopen  bebouwingszijde  van  een  aanpalende  eigendom  kan  niet 
zomaar overal afgedwongen worden. 
Op  onderhavig  perceel  zou  deze  de  bebouwingsmogelijkheden  onaanvaardbaar 
verkleinen.  Het  vooropgestelde  bouwprogramma  dient  gezien  te  worden  i.f.v.  de 
specifieke noden van het gezin van appellant. 
 
De redenering als zou “In de verdere toekomst het straatbeeld nog verder kunnen worden 
geoptimaliseerd  door  de  woning  aan  de 
te 
concipiëren”, kan worden bijgetreden. 

linkerzijde  als  gesloten  bebouwing 

 

1.6 Conclusie 
Uit wat voorafgaat dient besloten dat het beroep niet voor inwilliging vatbaar is. 
 
De verleende stedenbouwkundige vergunning kan haar rechtskracht hernemen. 
…” 

 
Dit is de bestreden beslissing. Met een arrest van 15 december 2010 (nr. S/2010/0066) heeft de 
Raad de vordering tot schorsing verworpen. 
 
 
 

RvVb - 8 

 

V. 

ONTVANKELIJKHEID VAN DE VORDERING TOT VERNIETIGING 

 

A.  Ontvankelijkheid wat betreft de tijdigheid van het beroep 

 
De bestreden beslissing werd met een ter post aangetekende brief van 12 maart 2010 betekend 
aan  de  verzoekende  partij.  Het  beroep  van  de  verzoekende  partij  werd  ingediend  met  een  ter 
post aangetekende brief van 30 maart 2010 en is derhalve tijdig. 
 
 

B.   Ontvankelijkheid wat betreft het belang van de verzoekende partij 

 
Standpunt van de partijen 
 
Anders  dan  hangende  de  procedure  met  betrekking  tot  de  vordering  tot  schorsing  wijzen  de 
tussenkomende  partijen  erop  dat  de  verzoekende  partij  genoegzaam  haar  eigendomsrecht 
aantoont en zij bijgevolg het belang van de verzoekende partij bijgevolg niet langer betwisten. 
 
Beoordeling door de Raad 
 
Om als derde belanghebbende bij de Raad een beroep te kunnen instellen, vereist artikel 4.8.16, 
§1, eerste lid, 3° VCRO dat de verzoekende partij, als natuurlijke persoon of als rechtspersoon, 
rechtstreekse  of  onrechtstreekse  hinder  of  nadelen  kan  ondervinden  ingevolge  de  bestreden 
vergunningsbeslissing.  Artikel  4.8.16,  §1,  eerste  lid,  3°  VCRO  vereist  derhalve  niet  dat  het 
bestaan van deze hinder of nadelen absoluut zeker is.  
 
Wel zal de verzoekende partij het bestaan van deze hinder of nadelen voldoende waarschijnlijk 
moeten maken, de aard en de omvang ervan voldoende concreet moeten omschrijven en tegelijk 
zal de verzoekende partij dienen aan te tonen dat er een rechtstreeks of onrechtstreeks causaal 
verband  kan  bestaan  tussen  de  uitvoering  of  de  realisatie  van  de  vergunningsbeslissing  en  de 
hinder  of  de  nadelen  die  zij  ondervindt  of  zal  ondervinden.  In  voorkomend  geval  zal  de 
verzoekende  partij  beschikken over het  rechtens  vereiste  belang  om  conform artikel  4.8.16,  §1, 
eerste lid 3° VCRO een beroep in te dienen bij de Raad. 
 
De  tussenkomende  partijen  kunnen  in  het  licht  van  het  voorgaande  niet  bijgetreden  worden 
wanneer zij kennelijk zonder meer lijken aan te nemen dat de loutere beschikking over zakelijke 
of persoonlijke rechten met betrekking tot de naastgelegen woning op zich de verzoekende partij 
het  rechtens  vereiste  belang  bij  huidige  procedure  kan  verschaffen.  De  Raad  stelt  daarnaast 
evenwel vast dat de verzoekende partij in haar verzoekschrift voldoende aannemelijk maakt dat 
zij  als  eigenares  en  als  bewoonster  van  de  naastliggende  woning  zowel  rechtstreekse  als 
onrechtstreekse  hinder  en  nadelen  kan  ondervinden  ingevolge  de  bestreden  beslissing  en  dat 
zulks in de bestreden beslissing overigens niet wordt ontkend.  
 
Bovendien  worden  de  aard  en  de  omvang  van  deze  hinder  en  nadelen,  in  het  licht  van  de 
toepassing  van  artikel  4.8.16,  §1,  eerste  lid  3°  VCRO,  voldoende  concreet  omschreven  (de 
verzoekende  partij  roept een  vermindering  van  haar woon-  en  leefklimaat  in  en  wijst  hiertoe  op 
het feit dat zij uitzicht krijgt op een blinde wachtgevel, op verminderde lichtinval waaruit stijgende 
energiekosten  zullen  voortvloeien,  op  het  ontstaan  van  een  gevaarlijke  verkeerssituatie  en  een 
gevoel  van  ingeslotenheid…)  en  valt  niet  te  betwisten  dat  er een  causaal  verband  kan  bestaan 
met de realisatie van de werken die middels de bestreden beslissing werden vergund. 
 
 
 

 

RvVb - 9 

 

VI. 

ONDERZOEK VAN DE VORDERING TOT VERNIETIGING 

 
Standpunt van de partijen 
 
In  een  eerste  middel  roept  de  verzoekende  partij  de  schending  in  van  de  motiveringsplicht  als 
algemeen beginsel van behoorlijk bestuur. De verzoekende partij licht de ingeroepen schending 
als volgt toe: 
 

“… 
Eén  van  de  argumenten  waarop  verzoekster  haar  oorspronkelijk  bezwaar  en  beroep 
steunde is het feit bij de bouw van haar woning, de specifieke voorwaarde werd opgelegd 
een  levendige  afscheiding  of  draad  te  voorzien  op  de  grensscheiding.  Indien  deze 
voorwaarde  niet  zou  opgelegd  zijn,  zou  verzoekster  de  woning  hebben  kunnen  laten 
aansluiten aan de woning  van nr. 170 en haar oprit aan de andere kant gelegd hebben. 
Gezien  verzoekster rekening hield  met  de  reeds  bestaande  halfopen bebouwing  van nr. 
170,  heeft  zij  de  oprit  aan  de  kant  van  nr.  170  gelegd  en  tevens  werden  de  ramen 
voorzien  in  de  zijgevel  langs  dezelfde  zijde.  Een  wachtgevel  werd  derhalve  gelet  op  de 
reeds  bestaande  situatie  alsdan  voorzien  aan  de  andere  zijde  van  het  eigendom  van 
verzoekster. 
 
In de motivering van de vergunningsbeslissing wordt hierop niet geantwoord. 
 
Ook het argument van verzoekster met betrekking tot de gevaarlijke situatie die door de 
beoogde nieuwe constructie zal ontstaan, werd door de vergunningsverlenende overheid 
niet voldoende in overweging genomen, beantwoord en gemotiveerd. Verzoekster haalde 
aan  dat,  gezien  de  nieuwbouw  zal  gebouwd worden  tot  de  perceelsgrens  en  de  rooilijn, 
het  zicht  vanop  haar  uitrit  van  de  garage  ernstig  verhinderd  zal  worden  dat  wanneer  zij 
met de auto zal moeten buitenrijden, zij geen zicht meer zal hebben op het aankomende 
verkeer (tevens in het bijzonder en des te meer de fietsers) en zal zij genoodzaakt zijn om 
tot  op  het  fietspad  te  rijden  om  eventueel  verkeer  te  zien  vanuit  de  wagen,  hetgeen 
derhalve  een  zeer  gevaarlijke  situatie  doet  ontstaan  voor  eventuele  andere 
weggebruikers  en  waaronder  in  het  bijzonder  fietsers,  motorfietsers,  voetgangers  en 
tevens ook voor verzoekster zelf. 
 
Dat  in  de  beslissing  waartegen  door verzoekster beroep werd  ingesteld  in  de  beslissing 
van de Bestendige Deputatie die deze beslissing bevestigde hieromtrent slechts een zeer 
summier  en  inconcreet  antwoord  vermeld  wordt,  met  name  dat  “een  meer  algemene 
oplossing  dient  te  worden  bekeken  met  een  eventuele  wijziging  in  opbouw  van  de 
openbare weg”. 
 
Dit  kan  bezwaarlijk  als  een  afdoend  motief  worden  beschouwd.  Men  spreekt  van  een 
algemene en eventuele wijziging. Er wordt echter niet ingegaan op het directe gevaar dat 
zal worden gecreëerd door de beoogde nieuwe constructie. 
Het  argument  inzake  het  wegvallen  van  de  lichtinval  voor  de  bestaande  woonst  van 
verzoekster werd al evenmin beantwoord. 
…” 

 
De verwerende partij antwoordt hierop als volgt: 
 

“… 
Verzoekster stelt  dat  het besluit  van  de  deputatie onvoldoende  gemotiveerd  is  omdat  er 
niet geantwoord werd op haar oorspronkelijke bezwaren en argumenten, zijnde dat haar 

RvVb - 10 

 

bij  de  bouw  van  haar  woning  de  voorwaarde  is  opgelegd  een  levendige  afscheiding  of 
draad  te  voorzien  op  de  grensscheiding  van  de  reeds  bestaande  halfopen  bebouwing 
rechts van het perceel (het perceel waarop de huidige aanvraag betrekking heeft), dat het 
zicht op het verkeer van op haar uitrit ernstig zal worden verhinderd bij het buitenrijden, 
en  dat  zij  het  nadeel  zal  ondervinden  dat  er  verminderde  lichtinval  zal  ontstaan  in  haar 
woning. 
 
Wanneer de deputatie in beroep uitspraak doet over een stedenbouwkundige vergunning, 
treedt zij niet op als administratief rechtscollege, maar als orgaan van het actief bestuur. 
Hieruit volgt dat zij, om te voldoen aan de haar opgelegde motiveringsverplichting, ermee 
kan volstaan in haar beslissing duidelijk aan te geven door welke, met de goede 
plaatselijke aanleg verband houdende redenen deze is verantwoord, zonder dat zij dient 
in te gaan op elk argument dat tijdens de beroepsprocedure werd ontwikkeld. 
 
De bestreden beslissing is gemotiveerd als volgt (stuk 8): 
 
De goede ruimtelijke ordening 
De aanvraag strekt ertoe de bestaande kleine en niet meer aan de hedendaagse normen 
voldoende woning in halfopen bebouwing te slopen en te vervangen door een woning in 
gesloten  bebouwing;  dus  met  de  linkerzijgevel  op  de  perceelsgrens  van  een  terrein 
waarop een woning staat dewelke in halfopen bebouwing is opgericht; de zijgevel van de 
woning op het aanpalend perceel heeft 4 ramen (over de 3 bouwlagen) die hun natuurlijk 
licht betrekken aan de bouwvrije kant van deze halfopen bebouwing.  
Door  het  beoogde  project  ontstaat  op  de  perceelsgrens  een  blinde  gevel  naar  de  links 
gelegen  halfopen  bebouwing  toe,  waaraan  later  desgewenst  nog  kan  aangebouwd 
worden. 
De vervanging van deze halfopen bebouwing door een gesloten bebouwing is gelet op de 
plaatselijke  toestand  aanvaardbaar  en  houdt  geen  degradatie  in  van  de  plaatselijke 
aanleg. 
De  woning  aan  de  linkerzijde  vertoont  enkele  kenmerken  van  een  halfopen  bebouwing. 
Dit  gegeven  mag  evenwel  de  bebouwingsmogelijkheden  op  onderhavig  perceel,  dat 
slechts 6 m breed is, niet hypothekeren. 
In deze omgeving komen daarenboven nog vergelijkbare situaties voor, die indertijd geen 
uitzondering  vormden,  gelet  op  de  toen  gangbare  bouwwijzes.    Had  men  toen  op  het 
aanpalend  perceel  geen  'halfopen'  woning  ingepland,  dan  stelde  zich  op  vandaag  dit 
probleem  niet.    De  gangbare  ongeschreven  regel  om  geen  gesloten  bebouwing  toe  te 
staan  naast  een  halfopen  bebouwingszijde  van  een  aanpalende  eigendom  kan  niet 
zomaar  overal  afgedwongen  worden. 
  Op  onderhavig  perceel  zou  deze  de 
bebouwingsmogelijkheden 
voorgestelde 
bouwprogramma  dient  gezien  te  worden  i.f.v.  de  specifieke  noden  van  het  gezin  van 
appellant. 
De redenering als zou “In de verdere toekomst het straatbeeld nog verder kunnen worden 
geoptimaliseerd  door  de  woning  aan  de 
te 
concipiëren”, kan worden bijgetreden. 
 
Het  behoort  niet  tot  de  bevoegdheid  van  de  Raad  zijn  beoordeling  van  de  goede 
ruimtelijke  ordening  in  de  plaats  van  deze  van  de  administratieve  overheid  te  stellen.  In 
de uitoefening van het hem opgedragen wettigheidtoezicht is de Raad enkel bevoegd na 
te gaan of de deputatie is uitgegaan van de juiste feitelijke gegevens, of zij deze correct 
heeft  beoordeeld  en  of  zij  op  grond  daarvan  in  redelijkheid  tot  haar  besluit  is  kunnen 
komen.  Uit  de  door  verzoekster  aangevoerde  elementen  blijkt  niet  dat  de  deputatie  is 

linkerzijde  als  gesloten  bebouwing 

onaanvaardbaar 

verkleinen. 

Het 

RvVb - 11 

 

uitgegaan  van  feiten  die  een  kennelijk  onjuiste  of  kennelijk  onredelijke  beoordeling 
aangaande de goede plaatselijke ordening tot gevolg hebben gehad. 
 
De  bestreden  beslissing geeft  bijgevolg  wel  degelijk  een  afdoende  motivering  om  tot  de 
overeenstemming met de goede plaatselijke ordening te besluiten. 
…” 

 
De tussenkomende partijen voegen hieraan nog toe dat moet worden vastgesteld dat de woning 
van  de  verzoekende  partij  werd  vergund  en  opgetrokken  voor  de  wetgeving  op  de  stedenbouw 
en ruimtelijke ordening werd ingevoerd en dat de destijds opgelegde voorwaarde geen effect kan 
sorteren op de huidige plaatselijke aanleg.  
 
Wat  deze  voorwaarde  betreft  wijzen  de  tussenkomende  partijen  erop  dat  verzoekende  partij  er 
zelf  niet  aan  voldeed  en  dat  het  trouwens  niet  deze  voorwaarde  was  die  de  verzoekende  partij 
noopte  tot  het  bouwen  van  een  halfopen  bebouwing  en  haar  in  de  onmogelijkheid  stelde  een 
gesloten bebouwing te plaatsen aansluitend bij nr. 170. Wat dat betreft wijzen de tussenkomende 
partijen  erop  dat,  in  tegenstelling  tot  wat  de  verzoekende  partij  beweert,  een  aansluiting  bij  nr. 
170  niet  mogelijk  was  aangezien  de  halfopen  bebouwing  (met  raamwerk  in  de  zijgevel)  op  het 
huidige aanvraagperceel – zijnde nr. 170 - destijds geenszins toeliet dat een wachtgevel op twee 
meter van de eerst gebouwde (thans te slopen) woning zou worden gebouwd.  
 
Wat  de  mogelijke  gevaarlijke  verkeerstoestand  betreft,  wijzen  de  tussenkomende  partijen  erop 
dat de verzoekende partij haar auto parkeert op een perceel dat aan de overzijde is gelegen en 
dat er in dezelfde straat meerdere garages op de rooilijn gelegen zijn. 
 
Beoordeling door de Raad 
 
De verwerende partij wijst er terecht op dat, wanneer zij op basis van artikel 4.7.23, § 1 VCRO 
uitspraak  doet  over  bij  haar  ingestelde  beroepen  tegen  beslissingen  van  het  college  van 
burgemeester  en  schepenen,  zij  optreedt  als  orgaan  van  actief  bestuur  en  niet  als  een 
administratief rechtscollege. De motiveringsplicht die op de verwerende partij rust, impliceert dan 
ook niet dat zij, als vergunningverlenende bestuursorgaan, alle tot staving van het administratief 
beroep aangevoerde middelen of argumenten rechtstreeks en punt na punt moet beantwoorden.  
 
Wel  zal  uit  de  bestreden  beslissing  moeten  blijken  op  welke  met  de  plaatselijke  aanleg  en  de 
goede  ruimtelijke  ordening  verband  houdende  overwegingen  de  verwerende  partij  zich  heeft 
gesteund  om  de  stedenbouwkundige  vergunning  al  dan  niet  te  verlenen  zodat  de  Raad  kan 
nagaan of bij het nemen van de beslissing werd uitgegaan van gegevens die in rechte en in feite 
juist  zijn,  of  die  gegevens  correct  werden  beoordeeld  en  of  de  verwerende  partij  op  grond 
daarvan in redelijkheid tot de bestreden beslissing kon komen.  
 
De  verzoekende  partij  kan  dan  ook  niet  worden  gevolgd  in  zoverre  zij  van  mening  is  dat  de 
motiveringsplicht werd geschonden omdat de verwerende partij  niet op al haar argumenten zou 
geantwoord  hebben.  Deze  vaststelling  ontslaat  de  verwerende  partij  echter  niet  van  de 
verplichting haar beslissingen naar behoren te motiveren. In zoverre vastgesteld kan worden dat 
het perceel waarop de aanvraag betrekking heeft, gelegen is in een woongebied en het voorwerp 
van  de  aanvraag  qua  bestemming  hiermee  overeenstemt,  diende  de  verwerende  partij 
daarnaast, gegeven artikel 4.3.1, §1, eerste lid, 1°, b en §2, eerste lid VCRO, de verenigbaarheid 
van de aanvraag met de goede ruimtelijke ordening onderzoeken. Of de aanvraag verenigbaar is 
met  de  goede  ruimtelijke  ordening  moet  eveneens  blijken  uit  de  motivering  van  de  bestreden 
beslissing. 
 

RvVb - 12 

 

Vermits het vergunningverlenend bestuursorgaan in dit verband beschikt over een discretionaire 
bevoegdheid, kan en mag de Raad zijn beoordeling omtrent de eisen van een goede ruimtelijke 
ordening  niet  in  de  plaats  stellen  van  die  van  de  verwerende  partij.  In  de  hem  opgedragen 
legaliteitsbeoordeling kan de Raad enkel rekening houden met die motieven die opgenomen zijn 
in  de  bestreden  beslissing  en  dient  de  Raad  na  te  gaan  of  het  vergunningverlenend 
bestuursorgaan haar appreciatiebevoegdheid naar behoren heeft uitgeoefend, meer specifiek of 
zij is uitgegaan van de juiste feitelijke gegevens, of zij deze correct heeft beoordeeld en of zij op 
grond daarvan in redelijkheid tot het bestreden besluit is kunnen komen. 
 
Bij  de  beoordeling  van  de  verenigbaarheid  van  de  aanvraag  met  de  goede  ruimtelijke  ordening 
zal het vergunningverlenend bestuursorgaan in de eerste plaats rekening moeten houden met de 
inpasbaarheid  van  het  gevraagde  in  de  onmiddellijke  omgeving  van  het  perceel  waarop  de 
aanvraag  betrekking  heeft.  Deze  beoordeling,  waarbij  de  bestaande  toestand  als  pricipieel 
uitgangspunt fungeert, dient in concreto te gebeuren.  
 
Afhankelijk van de aard en de omvang van de aanvraag, en in zoverre zulks bij de beoordeling 
van de aanvraag daadwerkelijk relevant is, zal tevens de inpasbaarheid in een ruimere omgeving 
dienen  onderzocht  te  worden.  Het  onderzoek  naar  de  inpasbaarheid  van  de  aanvraag  in  een 
ruimere  omgeving  is  evenwel  van  minder  doorslaggevende  aard  en  kan  er  alleszins  niet  toe 
leiden  dat  de  inpasbaarheid  in  de  onmiddellijke  omgeving  en  de  naastliggende  percelen  in  het 
bijzonder,  die  de  verenigbaarheid  met  de  goede  ruimtelijke  ordening  het  sterkst  beïnvloedt, 
buiten beschouwing wordt gelaten. 
 
Met  betrekking  tot  de  ruimtelijke  impact  van  de  aanvraag  op  de  woning  van  de  verzoekende 
partij, waarvan de muur ter rechterzijde vier vensters telt en waarbij op de rechter perceelsgrens 
een woning met blinde wachtgevel zal worden opgericht, stelt de bestreden beslissing enkel: 
 

“… 
Door  het  beoogde  project  ontstaat  op  de  perceelsgrens  een  blinde  gevel  naar  de  links 
gelegen  halfopen  bebouwing  toe,  waaraan  later  desgewenst  nog  kan  aangebouwd 
worden. 
 
De vervanging van deze halfopen bebouwing door een gesloten bebouwing is gelet op de 
plaatselijke  toestand  aanvaardbaar  en  houdt  geen  degradatie  in  van  de  plaatselijke 
aanleg. 
 
De  woning  aan  de  linkerzijde  vertoont  enkele  kenmerken  van  een  halfopen  bebouwing. 
Dit  mag  evenwel  de  bebouwingsmogelijkheden  op  onderhavig  perceel,  dat  slechts  6  m 
breed is, niet hypothekeren. 
 
In deze omgeving komen daarenboven nog vergelijkbare situaties voor, die indertijd geen 
uitzondering  vormden,  gelet  op  de  toen  gangbare  bouwwijzes.  Had  men  toen  op  het 
aanpalend  perceel  geen  „halfopen‟  woning  ingepland,  dan  stelde  zich  op  vandaag  dit 
probleem  niet.  De  gangbare  ongeschreven  regel  om  geen  gesloten  bebouwing  toe  te 
staan  naast  een  halfopen  bebouwingszijde  van  een  aanpalende  eigendom  kan  niet 
zomaar overal afgedwongen worden. 
Op  onderhavig  perceel  zou  deze  de  bebouwingsmogelijkheden  onaanvaardbaar 
verkleinen.  Het  vooropgestelde  bouwprogramma  dient  gezien  te  worden  i.f.v.  de 
specifieke noden van het gezin van appellant. 
 

RvVb - 13 

 

De redenering als zou “In de verdere toekomst het straatbeeld nog verder kunnen worden 
geoptimaliseerd  door  de  woning  aan  de 
te 
concipiëren”, kan worden bijgetreden. 
…” 

linkerzijde  als  gesloten  bebouwing 

 
Dergelijke  beschouwingen  kunnen  niet  worden  aanzien  als  een  concrete,  laat  staan  redelijke, 
beoordeling  van  de  ruimtelijke  gevolgen  van  de  bestreden  vergunning  voor  het  perceel  van  de 
verzoekende partij dat onmiddellijk paalt aan datgene waarop de aanvraag betrekking heeft. Zelfs 
al zouden er in de omgeving vergelijkbare situaties zijn, die indertijd geen uitzondering vormden, 
dan  nog  valt  niet in  te  zien  waarom dit  in  de  bestaande context  tot  de  conclusie  kan  leiden  dat 
deze in het verleden ontstane toestand van verderop gelegen constructies een betere ruimtelijke 
ordening  zou  zijn  dan  de  huidige  bestaande  toestand  waarbij  er  geen  blinde  gevel  op  de 
gemeenschappelijke perceelsgrens is ingepland. 
 
De  overwegingen  dat  het  betrokken  perceel  anders  te  klein  zou  zijn  om  te  bebouwen,  dat  het 
bouwprogramma  gezien  dient  te  worden  in  functie  van  de  specifieke  noden  van  de 
tussenkomende partijen en dat het straatbeeld „in de verdere toekomst‟ nog zou kunnen worden 
geoptimaliseerd door de bestaande halfopen bebouwing van de verzoekende partij als gesloten 
bebouwing  te  concipiëren,  kunnen  niet  tot  de  redelijke  en  zorgvuldige  conclusie  leiden  dat  een 
woning van het type gesloten bebouwing, die wordt voorzien op de perceelsgrens, verenigbaar is 
met de goede ruimtelijke ordening wanneer de woning op het naastliggende perceel een woning 
van het type halfopen bebouwing betreft.  
 
Het  kennelijk  onredelijk  en  onzorgvuldig  karakter  van  de  in  de  bestreden  beslissing  vervatte 
beoordeling  van  de  goede  ruimtelijke  ordening  wordt  nog  benadrukt  in  de  overweging  van  de 
verwerende partij dat er zich vandaag geen probleem zou stellen mocht de verzoekende partij in 
het verleden geen halfopen bebouwing hebben gebouwd. De Raad stelt vast, wat overigens door 
de tussenkomende partijen wordt bevestigd, dat de verzoekende partij destijds geen woning van 
het type gesloten bebouwing kon bouwen omdat op het perceel waarop de bestreden beslissing 
betrekking heeft al een woning van het type halfopen bebouwing was gebouwd.  
 
De  Raad  is  dan  ook  van  oordeel  dat  de  bestreden  beslissing  de  motiveringsplicht  schendt 
aangezien  niet,  laat  staan  op  een  afdoende  en  pertinente  wijze,  wordt  aangetoond  dat  het 
aangevraagde  in  overeenstemming  is  met  de  goede  ruimtelijke  ordening  en  meer  concreet 
verenigbaar is met de ter plaatse bestaande aanleg. 
 
Het middel is in de aangegeven mate gegrond. 
 
De Raad gaat niet over tot een onderzoek van het tweede middel, noch tot een onderzoek van de 
door haar ambtshalve opgeworpen middelen, aangezien deze geen aanleiding kunnen geven tot 
een ruimere vernietiging. 
 
 

VII. 

KOSTEN VAN HET GEDING 

 
In  zoverre  de  verwerende  partij  in  haar  antwoordnota  de  Raad  evenwel  kennelijk  zonder  meer 
verzoekt om „in bijkomende orde en in voorkomend geval‟ de kosten ten laste van het Vlaamse 
Gewest te leggen, is de Raad van oordeel dat niet ingezien kan worden hoe het Vlaamse Gewest 
in  de  voorliggende  aangelegenheid  kan  aangemerkt  worden  als  de  partij  die  ten  gronde  in  het 
ongelijk wordt gesteld, zoals wordt bedoeld in artikel 4.8.26, §2, eerste lid VCRO. 
 
 

RvVb - 14 

 

 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. Het beroep wordt ontvankelijk en gegrond verklaard. 
 
2. De Raad vernietigt de beslissing van de verwerende partij van  4 maart 2010, waarbij aan de 
tussenkomende  partijen  een  stedenbouwkundige  vergunning  wordt  verleend  voor  het  bouwen 
van  een  woning  na  het  slopen  van  een  bestaande  woning  op  een  perceel  gelegen  te  Sint-
Niklaas, ......... en met kadastrale omschrijving .......... 
 
3. De Raad beveelt de verwerende partij een nieuwe beslissing te nemen over het administratief 
beroep van de verzoekende partij en dit binnen een termijn van drie maanden te rekenen vanaf 
de betekening van het huidig arrest. 
 
4. De kosten van het beroep, bepaald op 175 euro, komen ten laste van de verwerende partij. 
 
 
Dit  arrest  is  uitgesproken  te  Brussel,  in  openbare  terechtzitting  op  20  april  2011,  door  de Raad 
voor Vergunningsbetwistingen, derde kamer, samengesteld uit: 
 
 
Filip VAN ACKER, 
 
 
 
Eddie CLYBOUW, 
 
 
De griffier, 
 
 
 
 
 
Eddie CLYBOUW 
 

De voorzitter van de derde kamer, 

voorzitter van de derde kamer, 

Filip VAN ACKER 

met bijstand van 

griffier. 

 

 

 

 

 

 

 

 

 

 

 

RvVb - 15 

 

