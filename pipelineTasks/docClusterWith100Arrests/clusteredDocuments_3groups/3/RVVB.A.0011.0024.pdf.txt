 

 

 
 
In zake:  
 
 
 
 
 
 
 

RAAD VOOR VERGUNNINGSBETWISTINGEN 

TUSSENARREST 

nr. A/2011/0024 van 16 maart 2011 

in de zaak 2010/0459/SA/3/0426 

 
 
 
 

1. de heer .........  
2. mevrouw ......... 
3. de heer ......... 
4. mevrouw ......... 

bijgestaan en vertegenwoordigd door: 
advocaat Erika RENTMEESTERS 
kantoor houdende te 9100 Sint-Niklaas, Vijfstraten 57 
bij wie keuze van woonplaats wordt gedaan 
  
verzoekende partijen 

 

tegen: 
 
de deputatie van de provincieraad van OOST-VLAANDEREN 
 
vertegenwoordigd door: 
mevrouw Kaat VAN KEYMEULEN 
 
verwerende partij 
 

Tussenkomende       de vzw .........  
partij :  

bijgestaan en vertegenwoordigd door: 
advocaat Paul AERTS 
kantoor houdende te 9000 Gent, Coupure 5 
bij wie keuze van woonplaats wordt gedaan 

 

 
 

I. 

VOORWERP VAN DE VORDERING 

 
De vordering, ingesteld bij aangetekende brief van 25 mei 2010, strekt tot de vernietiging van het 
besluit van de deputatie van de provincieraad van Oost-Vlaanderen van 14 april 2010. 
 
Met dit besluit heeft de deputatie het administratief beroep van de verzoekende partijen tegen de 
beslissing    van  het  college  van  burgemeester en schepenen  van de  gemeente  Lochristi  van  29 
december 2009 houdende  het  verlenen  van  een stedenbouwkundige  vergunning strekkende  tot 
het bouwen van een kleuter- en basisschool, verworpen. 
 
De deputatie heeft beslist dat de beslissing van het college van burgemeester en schepenen van 
de gemeente Lochristi van 29 december 2009 haar rechtskracht herneemt. 
 

RvVb - 1 

 

Het betreft percelen gelegen te Zaffelare (Lochristi), ......... en met kadastrale omschrijving .......... 
 
 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een  afschrift  van  het  administratief 
dossier  neergelegd.  De  verzoekende  partijen  hebben  een  wederantwoordnota  ingediend.  De 
tussenkomende partij heeft een schriftelijke uiteenzetting ingediend. 
 
De  partijen  zijn  opgeroepen  voor  de  openbare  terechtzitting  van  20  oktober  2010,  alwaar  de 
vordering tot vernietiging werd behandeld. 
 
Kamervoorzitter Filip VAN ACKER heeft verslag uitgebracht.  
 
Advocaat  Erika  RENTMEESTERS  die  verschijnt  voor  de  verzoekende  partijen,  mevrouw  Kaat 
VAN  KEYMEULEN  die  verschijnt  voor  de  verwerende  partij  en  advocaat  Paul  AERTS  die 
verschijnt voor de tussenkomende partij, zijn gehoord.  
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
De  vzw  .........  vraagt  met  een  op  15  juli  2010  ter  post  aangetekend  verzoekschrift  om  in  het 
geding te mogen tussenkomen. 
 
De voorzitter van de derde kamer heeft vastgesteld, met een beschikking van 17 augustus 2010, 
dat  er  grond  is  om  het  verzoek  in  te  willigen  en  dat  de  verzoeker  tot  tussenkomst  kan  worden 
aangemerkt als belanghebbende in de zin van artikel 4.8.16, §1, eerste lid VCRO voor wat betreft 
de behandeling van de vordering tot vernietiging. 
 
 

IV. 

FEITEN 

 
Op  23  juli  2009  (datum  van  het  ontvangstbewijs)  dient  de  tussenkomende  partij  bij  het  college 
van  burgemeester  en  schepenen  van  de  gemeente  Lochristi  een  aanvraag  in  voor  een 
stedenbouwkundige vergunning voor “het bouwen van een basis- en kleuterschool”. De aanvraag 
heeft  betrekking  op    percelen  gelegen  te  Zaffelare  (Lochristi),  .........  en  met  als  kadastrale 
omschrijving .......... 
 
De percelen zijn, zoals blijkt uit de bestemmingsvoorschriften van het bij koninklijk besluit van 14 
september 1977 vastgestelde gewestplan Gentse en Kanaalzone, gelegen in woongebied. Voor 
de gemeente Lochristi bestaat een bij ministerieel besluit van 30 juni 1994 vastgesteld algemeen 
plan van aanleg dat  de percelen in een woonzone situeert. De aanvraag tot stedenbouwkundige 
vergunning  houdt  in  zich  een  gemotiveerd  verzoek  tot  afwijking  van  de  voorschriften  met 
betrekking tot de bouwhoogte van het algemeen plan van aanleg. 
 
Ter  gelegenheid  van  het  openbaar  onderzoek,  georganiseerd  van  29  juli  2009  tot  en  met  27 
augustus 2009, worden vijf bezwaarschriften, ingediend. Ook door de verzoekende partijen wordt 

RvVb - 2 

 

een  bezwaarschrift  ingediend. Enkel  het  bezwaar  betreffende  de ‘invulling  van  de  groene  zone’ 
wordt door het college van burgemeester en schepenen gegrond bevonden. 
 
Op  7  augustus  2009  verleent  de  brandweer  van  de  gemeente  Lochristi  een  voorwaardelijk 
gunstig  advies.  Op  5  oktober  2009  verleent  de  Vlaamse  Milieumaatschappij,  afdeling 
Operationeel Waterbeheer, een voorwaardelijk gunstig advies. 
 
Op 17 november 2009 verleent de Polder van Moervaart en Zuidlede een voorwaardelijk gunstig 
advies.  De  Polder  van  Moervaart  en  Zuidlede  formuleert  op  15  december  2009,  ingevolge  een 
mailbericht  van  de  gemeente  Lochristi  van  17  november  2009,  een  gewijzigd  voorwaardelijk 
gunstig advies. 
 
Het preadvies van het college van burgemeester en schepenen van de gemeente Lochristi van 1 
december  2009  is  voorwaardelijk  gunstig.  In  dit  advies  doet  het  college  van  burgemeester  en 
schepenen  met  betrekking  tot  de  verenigbaarheid  van  het  project  met  de  goede  ruimtelijke 
ordening het volgende gelden: 
 

is  voldoende  afstand 

functie  –  aanvaardbaar.  Er 

“… 
Beoordeling van de goede ruimtelijke ordening 
De  aanvraag is  in  overeenstemming  met  de  geldende  stedenbouwkundige voorschriften 
van het APA behalve wat de hoogte van het gebouw betreft. De gevraagde afwijking van 
het  APA  volgens  art.  4.4.1  kan  gunstig  geadviseerd  worden.  Het  betreft  immers  een 
beperkte afwijking van de kroonlijsthoogte en de afstand tot de perceelsgrenzen is overal 
voldoende groot. 
 
Het project zal zorgen voor een harmonieuze uitbouw van de bestaande kleuterschool en 
vormt een aanvaardbare ontwikkeling van het resterend binnengebied aansluitend op de 
bestaande gebouwen. 
Binnen de beschreven context is het voorziene bouwprogramma – zowel qua volume als 
naar 
ten  opzichte  van  de 
perceelsgrenzen, zodat de privacy van de buurpercelen niet wordt geschaad. 
 
De school is toegankelijk via de bestaande toegangsweg vanaf de .......... 
Het aantal parkeerplaatsen voldoet aan de bepalingen van het APA (art. 3.4 onder G). 
 
Tijdens het openbaar onderzoek werden verschillende bezwaren ingediend, deze werden 
slechts ten dele gegrond bevonden. Aan de gegronde bezwaren kan tegemoet gekomen 
worden  door  het  opleggen  van  voorwaarden  met  betrekking  tot  de  groenaanplant  (zie 
voorwaarden). 
 
Zowel  aan  de  noordzijde,  de  zuidzijde,  als  aan  de  oostzijde  wordt  een  groenbuffer 
voorzien  met  een  breedte  van  minimaal  6  meter.  De  parking  wordt  omsloten  door  een 
haag.  Tussen  de  voorziene  aanleg  van  de  parking  en  de  perceelsgrenzen  van  de 
verkaveling  aan  de  noordzijde  is  er  een  afstand  van  ongeveer  30  meter.  Het  voorziene 
groenscherm dient aan de noordzijde van dit terrein doorgetrokken te worden tot aan de 
perceelsgrens met het rusthuis. 
 
Er  is  een  ruime  groenaanplanting  voorzien  en  mits  bijkomende  groenaanleg  aan  de 
noordzijde  (ter  hoogte  van  de  parking)  kan  gesteld  worden  dat  de  privacy  van  de 
omwonenden gewaarborgd is. 
 

RvVb - 3 

 

De  groenbuffers  dienen  te  worden  voorzien  van  streekeigen  beplanting  en  inheemse 
hoogstammige bomen (zie voorwaarden). 
 
Er  dienen  volgens  de  plannen  twee  bomen  gerooid  te  worden.  Dit  verlies  wordt 
ruimschoots gecompenseerd door de aan te leggen groenzone. 
 
Er kan worden aangenomen dat de goede ruimtelijke ordening niet zal worden geschaad. 
…” 

 
Op  22  december  2009  sluit  de  gewestelijke  stedenbouwkundige  ambtenaar  zich  zonder  meer 
aan  bij  de  geciteerde  planologische  en  ruimtelijke  visie  van  het  college  van  burgemeester  en 
schepenen.  
 
Met  een  besluit  van  29  december  2009  verleent  het  college  van  burgemeester  en  schepenen 
vervolgens een stedenbouwkundige vergunning. Samen met de verzoekende partijen tekenen de 
heer  en  mevrouw  .........  –  .........  op  28  januari  2010  tegen  deze  beslissing  beroep  aan  bij  de 
verwerende partij. 
 
In zijn verslag van 9 april 2010 stelt de provinciale stedenbouwkundige ambtenaar dat het beroep 
van  de  verzoekende  partijen  niet  voor  inwilliging  vatbaar  is  en  dat  de  stedenbouwkundige 
vergunning,  zoals  verleend  door  het  college  van  burgemeester  en  schepenen  in  zitting  van  29 
december 2009, hierdoor haar rechtskracht kan hernemen. 
 
Na  de  raadsman  van  verzoekende  partijen,  de  raadsman  van  de  tussenkomende  partij  en  een 
vertegenwoordiger van het college van burgemeester en schepenen van de gemeente Lochristi 
te  hebben  gehoord  op  23  maart  2010,  oordeelt  de  verwerende  partij  op  14  april  2010  dat  het 
beroep  van  de  verzoekende  partijen  niet  wordt  ingewilligd  en  dat  de  beslissing  van  het  college 
van burgemeester en schepenen haar rechtskracht herneemt.  
 
De verwerende partij doet hierbij de volgende overwegingen gelden: 
 

“… 
2.8.3 De goede ruimtelijke ordening 
De wetgeving op de ruimtelijke ordening en de stedenbouw draagt de bevoegde overheid 
op  een  verantwoorde  toekomstige  aanleg  te  waarborgen.  Elke  aanvraag  dient  aldus 
beoordeeld te worden met het oog op een verantwoorde stedenbouwkundige uitbouw van 
het betrokken gebied. 
 
Wat de verenigbaarheid van het gevraagde met de omgeving betreft dient opgemerkt te 
worden  dat  het  gebruikspatroon  van  een  school  in  hoge  mate  overeenstemt  met  het 
gebruikspatroon dat doorgaans met een woning gekoppeld wordt. Zo is de school enkel 
tijdens  werkdagen  actief,  en  dit  voornamelijk  tijdens  en  rond  de  schooluren,  die  sterke 
parallellen  vertonen  t.o.v.  de  kantooruren,  en  is  de  graad  van  activiteit  tijdens  de 
avonduren,  weekends  en  vakantieperiodes  doorgaans  vrij  beperkt.  Eventueel  geluid  dat 
zal te horen zijn op de aanpalende percelen zal bijgevolg ook qua tijdspanne vrij beperkt 
zijn  en  zal  geen  proporties  aannemen  die  de  normale  staat  van  geluid  die  binnen  een 
dergelijke  omgeving  kan  verwacht  worden  overstijgt.  Er  dient  geconcludeerd  dat  een 
dergelijke school verenigbaar is met een woonomgeving. 
 
Het  project  voorziet  de  inplanting  van  een  nieuwe  basisschool  aansluitend  bij  de 
uitbreiding  van  de  kleuterschool.  De  nieuwbouw  bestaat  uit  meerdere  aan  elkaar 
gebouwde  volumes,  bestaande  uit  1  à  2  bouwlagen  met  plat  dak,  met  een 

RvVb - 4 

 

kroonlijsthoogte van respectievelijk 3,85m en 6,6m. Het vergunde project voorziet in  een 
beperkte inname van de bebouwde oppervlakte. Op een totale oppervlakte van ongeveer 
10000 m² omvat de vloeroppervlakte van de nieuwbouw ongeveer 2106 m² (gelijkvloers). 
De terreinbezetting is bijgevolg niet onredelijk groot. 
 
Volgens  de  beroepsindieners  zou  het  gebouw  zichtbaar  zijn  vanuit  hun  woning,  zal  het 
scholencomplex hinder veroorzaken, de privacy schenden en leiden tot een verminderde 
woonkwaliteit. 
Vooreerst is de afstand van de nieuwbouw t.o.v. de perceelsgrens van beroepsindieners 
ongeveer  48,85m.  De  afstand  tot  de  woningen  is  meer  dan  55,92m.  Beroepsindieners 
kijken op dit ogenblik uit op de bestaande kleuterschool. Het element school is bijgevolg 
geen  nieuw  element  in  deze  omgeving.  De  nieuwbouw  van  de  basisschool  bevindt  zich 
achter  een  bestaande  bomenrij.  Volgens  het  ontwerp 
is  er  reeds  een  ruime 
groenaanplanting  voorzien,  met  een  breedte  van  6m,  namelijk  ten  noordoosten  en 
zuidoosten  van  het  terrein.  Gecombineerd  met  de  afstanden  tot  de  tuinen  en  woningen 
van  de  aanpalenden  – die  toch vrij  behoorlijk  zijn  –  zorgt  de  te  realiseren  beplanting op 
een verhulling van het zicht. 
De parking wordt omsloten door een haag. Tussen de inplantingsplaats van de parking en 
de  perceelsgrenzen  van  de  verkaveling  aan  de  noordzijde  is  er  een  afstand  van  43m. 
Door  de  passende  groenaanleg  aan  de  noordzijde  (ter hoogte  van de  parking)  langs  de 
perceelsgrenzen van de verkaveling tot aan de perceelsgrens met het rusthuis, zodat het 
voorziene  groenscherm  langs  de  gracht  doorgetrokken wordt,  ontstaat  er een  meer  dan 
voldoende  visuele  afscherming  die  de  privacy  van  de  omwonenden  op  voldoende  wijze 
waarborgt zodat er geen overmatige inkijk zal zijn op de percelen van beroepsindieners. 
Een combinatie van inheemse hoogstammige bomen en struiken die betere afscherming 
in de hoogte en breedte kunnen waarborgen is hier aangewezen. 
 
De  2  bomen  die  worden  gerooid  ten  noorden  van  de  bestaande  kleuterschool  worden 
ruimschoots gecompenseerd door de aan te leggen groenzone. De geluidshinder en het 
onveiligheidsgevoel  waarvan  sprake  in  het  beroepsschrift  zijn  geen  stedenbouwkundige 
aangelegenheid. 
 
De gronden waarop de vergunningsaanvraag betrekking heeft, behoren in eigendom toe 
aan de VZW  .......... Deze gronden,  met inbegrip van het terrein waarop de bijkomende 
groenaanplanting  ingevolge  de  gestelde  voorwaarde  moet  worden  aangebracht,  zullen 
worden  in  erfpacht  gegeven  aan  de  v.z.w.  ..........  Dit  wordt  bevestigd  in  de  aanvullende 
nota van de aanvrager. 
De vergunninghouder beschikt dan ook wel degelijk over de juridische mogelijkheden om 
de  vergunning  uit  te  voeren.  Bouwvergunningen  worden  overigens  verleend  onder 
voorbehoud  van  burgerlijke  rechten,  het  is  bijgevolg  niet  aan  de  vergunningverlenende 
overheid  om  na  te  gaan  in  hoeverre  het  voor  de  vergunningverkrijger  mogelijk  is  de 
noodzakelijke  voorwaarden  uit  te  voeren,  immers,  wanneer  aan  deze  voorwaarden  niet 
kunnen voldaan worden kan de vergunning niet rechtsgeldig uitgevoerd worden. 
Over de door appellanten aangehaalde geplande ontsluiting naar het noorden die niet op 
de plannen vermeld staat en het niet ingevuld zijn van een belangrijk deel van het terrein 
dient  gesteld  dat  deze  beide  elementen  de  beoordeling  van  het  project  niet  in  de  weg 
staan  aangezien  het  ruimtelijk  functioneren  ervan  ook  zonder  die  gegevens  kan 
afgewogen  worden. Wil men  later nog  ingrepen  plannen  in  die  zin  of  op  dat  terrein  dan 
dienen  die  ingrepen  op  dat  moment  afgewogen  te  worden.  Het  opmaken  van  een 
masterplan – zoals door appellant naar voor geschoven – is gelet op de omvang van het 
nog  onbebouwde  terreindeel  niet  nodig  en  brengt  voor  appellant  geen  bijkomende 
rechtszekerheid aangezien een dergelijk document geen juridische waarde heeft. 

RvVb - 5 

 

 
In  verband  met  de  petitielijst ondertekend  door  bewoners/eigenaars van  woningen in de 
.........  en  de  .........  stelt  zich  –  onder  meer  gelet  op  een  aantal  personen  die  de 
schrappingen  van  de  lijst  gevraagd  hebben  –  de  vraag  of  deze  mensen  voldoende 
ingelicht waren over het volledige project. 
Enkele  van  de  eigenaars  die  de  petitielijst  mee  ondertekenden  hebben  gevraagd  hun 
naam van de lijst te schrappen, gezien zij enkel ondertekend hadden om de aandacht te 
vestigen op de wateroverlast. 
 
Het  stedenbouwkundig  attest  d.d.  12  augustus  2008  vermeldt  dat  wat  de  ontsluiting 
betreft het de bedoeling is om in een latere fase een nieuwe toegang voor gemotoriseerd 
verkeer  te  creëren  vanaf  de  noordzijde;  de  huidige  toegang  zal  dan  enkel  voor 
voetgangers en fietsers gebruikt worden. 
Momenteel  is  de  school  enkel  toegankelijk  vanuit  de  ..........  De  toename  van  het  aantal 
verkeersbewegingen langs de ......... door dit project zal de draagkracht van die straat niet 
overstijgen  en  zal  niet  leiden  tot  een  verkeersonveilige  situaties.  Qua  openbaar 
vervoersontsluiting  dient  gesteld  dat  dit  een  vervoersmodus  is  die  in  het  kleuter-  en 
lageronderwijs slechts een beperkt aandeel van de vervoersbewegingen inneemt en dat 
scholen ook eigen gegroepeerd vervoer aanbieden. 
 
De Polder van Moervaart en Zuidlede stelt in haar adviezen dat het aangewezen is om 5 
m  naast  de  gracht  vrij  te  laten  voor  onderhoud  van  de  gracht.  Het  betreft  een  private 
gracht waarvan  het onderhoud  ten laste  valt  van de  betreffende eigenaars. Er  zijn  geen 
directwerkende normen waaruit deze verplichting zou voortvloeien zodat kan afgeweken 
worden van de in dit advies gesuggereerde voorwaarde. 
De  lozing  op  de  gracht  is  een  bijkomende  supplementaire  veiligheid  bij  een  verstopping 
van de afvoerleiding richting  ........., dan loopt de school niet onder water en het kan het 
water geloosd  worden  via  de  perceelsgracht.  Dus  alleen  bij  falen  van  het  systeem  is  er 
een  bijkomende  veiligheid  voorzien  via  een  achterwaarts  noodoverstort  in  de  private 
gracht.  Aangezien  het  een  private  gracht  betreft  kan  bezwaarlijk  verwacht  worden  dat 
dezelfde  regels  gehanteerd  worden  als  bij  een waterloop.  Het  onderhoud  van  de  gracht 
komt niet in het gedrang door de in de vergunning opgelegde voorwaarde betreffende de 
groenbuffer,  zodat  deze  de  vergunning  niet  onwettig  maakt.  Er  is  bijgevolg  geen  reden 
om  de  in  het  advies  van  de  polder  opgenomen  suggestie  als  bindende  voorwaarde  te 
beschouwen. 
 
Er  dient  geconcludeerd  te  worden  dat  een  basisschool  op  de  opgegeven  locatie  kan 
worden  ingeplant,  complementair  aan  de  woonfunctie.  De  aanvraag  voorziet  in  een 
aanvaardbare  ontwikkeling  in  een  binnengebied  van  de  kern  van  Zaffelare  waar  reeds 
verschillende  belangrijke  gemeenschapsvoorzieningen  aanwezig  zijn,  aansluitend  bij  de 
dorpskern.  Het  standpunt  van  appellant  dat  deze  ontwikkeling  niet  kernversterkend  is 
wordt niet bijgetreden aangezien het terrein wel degelijk deel uitmaakt van de kern zoals 
deze  gepercipieerd  wordt  en  zoals  deze  ingekleurd  is  op  het  APA.  De  identiteit  van  de 
kern schiet er niet bij in. 
Binnen  de  beschreven  context  is  het  voorziene  bouwprogramma  –  zowel  qua  vorm  als 
qua functie – aanvaardbaar. 
Het  project  zal  zorgen  voor  een  harmonieuze  uitbouw  van  de  bestaande  kleuterschool. 
Voorgesteld  project  vormt  een  sober  samenhangend  architecturaal  geheel  dat  zich  op 
een  kwalitatieve  wijze  integreert  in  de  omgeving.  De  aanvraag  resulteert  niet  in  een 
schaalbreuk  met  de  omgevende  bebouwing  en  de  ruimtelijke  draagkracht  van  de 
omgeving wordt niet overschreden. 

RvVb - 6 

 

Er  is  voldoende  afstand  gevrijwaard  ten  opzichte  van  de  omliggende  perceelsgrenzen. 
Rekening  houdend  met  de  bezwaren  van  de  aanpalenden  dient  een  bijkomend 
groenscherm  te  worden  voorzien  langs  de  noordzijde  van  het  terrein.  De  groenbuffers 
dienen  te  worden  voorzien  van  streekeigen  beplanting  en  inheemse  hoogstammige 
bomen. 
Wat  de  vermeende  brandonveiligheid  betreft  dient  vastgesteld  dat  de  oostelijke  vleugel 
wel degelijk kan bereikt worden via een brandweg en onderdoorgang. 
…” 

 
Dit is de bestreden beslissing. 
 
Met een arrest (S/2010/0053) van 22 september 2010 wordt de behandeling van de vordering tot 
schorsing  van  de  verzoekende  partijen  voor  onbepaalde  tijd  uitgesteld  en  dit  gegeven  de 
uitdrukkelijke  verklaring  van  de  raadsman  van  de  tussenkomende  partij  dat  zijn  cliënte  geen 
aanvang zal nemen met de uitvoering van de werken waarvoor middels de bestreden beslissing 
een stedenbouwkundige vergunning werd verleend en dit tot wanneer de Raad zich ten gronde 
over het verzoek tot vernietiging zal hebben uitgesproken. 
 
 

V. 

ONTVANKELIJKHEID VAN DE VORDERING TOT VERNIETIGING 

 

A.  Ontvankelijkheid wat betreft de tijdigheid van het beroep 

 
De  bestreden  beslissing  wordt  met  een  ter  post  aangetekende  brief  van  22  april  2010  aan  de 
raadsman  van de  verzoekende  partijen betekend. Het  voorliggende beroep wordt  ingesteld met 
een ter post aangetekende zending van 25 mei 2010 en is derhalve tijdig. 
 
 

B.   Ontvankelijkheid wat betreft het belang van de verzoekende partij 

 
Om als derde belanghebbende bij de Raad een beroep te kunnen instellen, vereist artikel 4.8.16, 
§1, eerste lid, 3° VCRO dat de verzoekende partij, als  natuurlijke persoon of als rechtspersoon, 
rechtstreekse  of  onrechtstreekse  hinder  of  nadelen  kan  ondervinden  ingevolge  de  bestreden 
vergunningsbeslissing.  Artikel  4.8.16,  §1,  eerste  lid,  3°  VCRO  vereist  derhalve  niet  dat  het 
bestaan van deze hinder of nadelen absoluut zeker is.  
 
Wel  zullen  de  verzoekende  partijen  het  bestaan  van  deze  hinder  of  nadelen  voldoende 
waarschijnlijk  moeten  maken,  de  aard  en  de  omvang  ervan  voldoende  concreet  moeten 
omschrijven  en  tegelijk  zullen  de  verzoekende  partijen  dienen  aan  te  tonen  dat  er  een 
rechtstreeks of onrechtstreeks causaal verband kan bestaan tussen de uitvoering of de realisatie 
van  de  vergunningsbeslissing  en  de  hinder  of  nadelen  die  zij  ondervindt  of  zal  ondervinden.  In 
voorkomend  geval  zal  de  verzoekende  partij  beschikken  over  het  rechtens  vereiste  belang  om 
conform artikel 4.8.16, §1, eerste lid, 3° VCRO een beroep in te dienen bij de Raad. 
 
De  Raad  stelt  vast  dat  uit  het  inleidend  verzoekschrift  genoegzaam  blijkt  dat  de  verzoekende 
partijen kunnen aangemerkt worden als belanghebbenden in de zin van artikel 4.8.16, §1, eerste 
lid,  3°  VCRO  in  zoverre  de  verzoekende  partijen  opwerpen  dat  hun  levenskwaliteit  (schending 
privacy, visuele hinder, risico op wateroverlast, geluidsoverlast…) als gevolg van de realisatie van 
het project, waarvoor middels de bestreden beslissing een stedenbouwkundige vergunning werd 
verleend, zal  worden aangetast.  Bovendien  worden  de  aard  en  de omvang  van  deze  hinder en 
nadelen,  in  het  licht  van  de  toepassing  van  artikel  4.8.16,  §1,  eerste  lid  3°  VCRO,  voldoende 

RvVb - 7 

 

concreet  omschreven en valt  niet  te  betwisten  dat er een  causaal  verband kan  bestaan met de 
realisatie van de werken die middels de bestreden beslissing werden vergund. 
 
 

VI. 

ONDERZOEK VAN DE VORDERING TOT VERNIETIGING 

 

 

A.  Vooraf 

 
Onverminderd  de  eventuele  gegrondheid  van  de  door  de  verzoekende  partijen  ingeroepen 
middelen,  en  alvorens  deze  middelen  te  beoordelen  en  er  een  uitspraak  over  te  doen,  acht  de 
Raad het aangewezen, teneinde de tegensprekelijkheid van het debat te garanderen, dat aan de 
verwerende partij, aan de verzoekende partijen en aan de tussenkomende partij de mogelijkheid 
wordt geboden te antwoorden op het hierna geformuleerde ambtshalve middel dat de Raad, gelet 
op artikel 4.8.3, §2 VCRO, ten aanzien van de bestreden beslissing in overweging neemt. 
 
 

B.  Schending  van  artikel  4.7.23,  §1,  eerste  lid  VCRO,  de  artikelen  2  en  3  van  de  wet 
van  29  juli  1991  betreffende  de  formele  motivering  van  bestuurshandelingen,  de 
materiële  motiveringsplicht  en  de  beginselen  van  behoorlijk  bestuur,  meer 
specifiek het zorgvuldigheidsbeginsel. 

 
Eerste onderdeel 
 
Artikel 4.7.23, §1, eerste lid VCRO bepaalt uitdrukkelijk dat de deputatie haar beslissing over het 
ingestelde  beroep  neemt  op  grond  van  het  verslag  van  de  provinciale  stedenbouwkundige 
ambtenaar.  
 
In  het  licht  van  de  formele  en  materiële  motiveringsplicht,  vereist  artikel  4.7.23,  §1,  eerste  lid 
VCRO dat  uit  de  bestreden  beslissing  zelf moet  worden kunnen  afgeleid of de  deputatie  bij  het 
nemen  van  haar  beslissing  op  gemotiveerde  wijze  is  afgeweken  van  het  verslag  van  de 
provinciale stedenbouwkundige ambtenaar, dan wel of de deputatie zich op gemotiveerde wijze 
heeft  aangesloten  bij  de  visie  van  de  provinciale  stedenbouwkundige  ambtenaar  en  zich  de 
motieven van de provinciale stedenbouwkundige ambtenaar eigen heeft gemaakt.  
 
Artikel 4.7.23, §1, eerste lid VCRO veronderstelt met andere woorden dat zowel de feitelijk als de 
juridisch  determinerende  overwegingen  van  het  verslag  van  de  provinciale  stedenbouwkundige 
ambtenaar worden opgenomen in de beroepsbeslissing zodat op basis van de beslissing zelf kan 
nagegaan worden of de deputatie haar beslissing daadwerkelijk op grond van het verslag van de 
provinciale stedenbouwkundige ambtenaar heeft genomen. 
 
De Raad stelt evenwel vast dat de verwerende partij in de bestreden beslissing kennelijk zonder 
meer  en  bovendien  uitsluitend  in  algemene  bewoordingen  verwijst  naar  het  bestaan  van  een 
verslag  van  de  provinciale  stedenbouwkundige  ambtenaar  en  naar  de  omstandigheid  dat  de 
provinciale stedenbouwkundige ambtenaar tevens aanwezig was op de hoorzitting van 23 maart 
2010. Rekening houdend  met  wat  hoger werd  gesteld kan  zulks  echter niet  volstaan. Hetzelfde 
geldt  overigens  evenzeer  voor  de  omstandigheid  dat  het  verslag  van  de  provinciale 
stedenbouwkundige  ambtenaar  zich  gebeurlijk  in  het  administratief  dossier  bevindt  en  aldus 
consulteerbaar is of was voor de partijen. 
 
Aangezien  in  de  bestreden  beslissing  op  geen  enkele  wijze  melding  wordt  gemaakt  van  de 
determinerende  overwegingen,  zowel  in  feite  als  in  rechte,  van  het  verslag  van  de  provinciale 
stedenbouwkundige  ambtenaar,  kan  niet  worden  nagegaan  of  de  deputatie  haar  beslissing 

RvVb - 8 

 

daadwerkelijk op grond van vermeld verslag heeft genomen en hierbij eventueel andersluidende 
overwegingen op afdoende wijze heeft weerlegd, dan wel of de deputatie zich vermelde motieven 
eigen  heeft  gemaakt,  schendt  de  bestreden  beslissing  artikel  4.7.23,  §1,  eerste  lid  VCRO,  de 
artikelen  2  en  3  van  de  wet  van  29  juli  1991  betreffende  de  formele  motivering  van 
bestuurshandelingen, evenals de materiële motiveringsplicht. 
 
Tweede onderdeel 
 
Aangezien uit de bestreden beslissing niet kan worden afgeleid of zij daadwerkelijk op grond van 
het verslag van de provinciale stedenbouwkundige ambtenaar werd genomen, minstens dat niet 
kan worden vastgesteld of de verwerende partij rekening heeft gehouden met de determinerende 
overwegingen,  zowel  in  feite  als  in  rechte,  van  vermeld  verslag,  en dit  ongeacht  de  aard  en de 
draagwijdte ervan, schendt de bestreden beslissing tevens het zorgvuldigheidsbeginsel.  
 
Opdat de verwerende partij een zorgvuldige beslissing zou kunnen nemen, dient zij de aanvraag 
aan  een  eigen,  zorgvuldig  en  afdoende  onderzoek  te  onderwerpen.  Gelet  op  artikel  4.7.23,  §1, 
eerste lid VCRO kan niet worden betwist dat het verslag van de provinciale stedenbouwkundige 
ambtenaar hierbij een essentieel en noodzakelijk te onderzoeken aspect van het dossier is.   
 
De  omstandigheid  dat  de  verwerende  partij  in  de  bestreden  beslissing  middels  een  stijlformule 
verwijst  naar  het  bestaan  van  een  verslag  van  de  provinciaal  stedenbouwkundige  ambtenaar 
volstaat niet en doet geen afbreuk aan wat hoger werd vastgesteld.  
 
De bestreden beslissing is derhalve kennelijk onzorgvuldig. 
 
 

C.  Schending  van  artikel  4.7.21,  §1,  eerste  lid  in  fine  VCRO,  van  artikel  4.7.21,  §8 
VCRO,  van  artikel    4.7.23,  §1,  eerste  lid  VCRO  en  van  artikel  4.7.23,  §5,  eerste  lid 
VCRO en wegens machtsoverschrijding. 

 
Overeenkomstig  artikel  4.7.21,  §1,  eerste  lid  in  fine  VCRO  onderzoekt  de  deputatie  bij  het 
behandelen van het beroep de aanvraag in haar volledigheid en neemt zij, gelet op artikel 4.7.23, 
§1, eerste lid VCRO, haar beslissing omtrent het ingestelde beroep op grond van het verslag van 
de  provinciale  stedenbouwkundige  ambtenaar  en  nadat  zij  of  haar  gemachtigde  de  betrokken 
partijen op hun verzoek schriftelijk of mondeling heeft gehoord.  
 
Overeenkomstig  artikel  4.7.21,  §8  VCRO  schorst  het  indienen  van  een  beroepsschrift  bij  de 
deputatie  de  uitvoering  van  de  (door  het  college  van  burgemeester  en  schepenen  verleende) 
stedenbouwkundige  vergunning  tot  aan  de  betekening  van  de  beroepsbeslissing  aan  de 
aanvrager.  Overeenkomstig  artikel  4.7.23,  §5,  eerste  lid  VCRO  mag  van  een  vergunning, 
afgegeven  door  de  deputatie,  gebruik  worden  gemaakt  vanaf  de  zesendertigste  dag  na  de  dag 
van de aanplakking. 
 
De  aangehaalde  artikelen  bevestigen  en  verfijnen  het  beginsel  van  de  devolutieve  werking  van 
het georganiseerd administratief beroep als gevolg waarvan de overheid die in beroep uitspraak 
doet over een aanvraag zulks doet op grond van een eigen beoordeling van de aanvraag zonder 
daarbij  gebonden  te  zijn  door  de  argumenten  die  werden  aangewend  en  door  de  adviezen  die 
werden gegeven in de daaraan voorafgaande administratieve procedure.  
 
Gegeven het voorgaande zal de deputatie, zodra zij een beroep tegen een vergunningsbeslissing 
van  het  college  van  burgemeester  en  schepenen  ontvankelijk  acht,  een  beslissing  over  de 
aanvraag  moeten  nemen  en  zal  zij  bijgevolg  een  stedenbouwkundige  vergunning  verlenen  dan 

RvVb - 9 

 

wel weigeren. Deze vergunningsbeslissing van de deputatie komt in voorkomend geval, wanneer 
het  beroep  ontvankelijk  wordt  bevonden,  in  de  plaats  van  de  conform  artikel  4.7.21,  §8  VCRO 
geschorste  beslissing  van  het  college  van  burgemeester  en  schepenen. Wanneer  de  deputatie 
daarentegen van oordeel is dat het beroep tegen een vergunningsbeslissing van het college van 
burgemeester  en  schepenen  onontvankelijk  is,  zal  de  betekening  van  deze  beroepsbeslissing 
aan de aanvrager tot gevolg hebben dat de schorsing van rechtswege wordt opgeheven en dat 
de  vergunningsbeslissing  van  het  college  van  burgemeester  en  schepenen  haar  rechtskracht 
herneemt. 
 
De  Raad  stelt  evenwel  vast  dat  de  verwerende  partij,  na  te  hebben  geoordeeld  dat  het  beroep 
van de verzoekende partijen op ontvankelijke wijze was ingesteld, in het beschikkende gedeelte 
van de bestreden beslissing het volgende bepaalt: 
 

“… 
Artikel 1: 

 
 

 
 

…” 

Het  beroep  ingesteld  door  de  heer  .........  en  mevrouw  .........,  advocaten, 
namens de heer en mevrouw .........- ........., de heer en mevrouw ......... – 
.........  en  de  heer  en  mevrouw  .........  –  .........,  zijnde  derden,  wordt  niet 
ingewilligd. 

De beslissing van het college van burgemeester en schepenen herneemt 
haar rechtskracht. 

Deze  vergunning  stelt  de  aanvrager  niet  vrij  van  het  aanvragen  en 
verkrijgen  van  eventuele  andere  vergunningen  of  machtigingen,  als  die 
nodig zouden zijn. 

  
In  zoverre  de  verwerende  partij  bijgevolg  enerzijds  vaststelt  dat  het  beroep  van  de  huidige 
verzoekende partijen ontvankelijk is, hetgeen zij doet in de aanhef van de bestreden beslissing, 
doch kennelijk als ongegrond moet worden verworpen en anderzijds van oordeel is dat hierdoor 
de  beslissing  van  29  december  2009  van  het  college  van  burgemeester  en  schepenen  van  de 
gemeente Lochristi haar rechtskracht herneemt en dus kennelijk zelf geen eigen beslissing over 
de aanvraag neemt, schendt de bestreden beslissing artikel 4.7.21, §1, eerste lid in fine VCRO, 
artikel  4.7.21,  §8  VCRO,  artikel    4.7.23,  §1,  eerste  lid  VCRO  en  artikel  4.7.23,  §5,  eerste  lid 
VCRO.  
 
De  bestreden  beslissing  is  hierdoor  tevens  aangetast  door  machtsoverschrijding  aangezien  de 
verwerende  partij,  als  orgaan  van  actief  bestuur,  een  beslissing  heeft  genomen  waartoe  zij  niet 
bevoegd is. In het licht van wat hoger werd gesteld kon zij, in geval van een ontvankelijk beroep, 
immers enkel beslissen om de stedenbouwkundige vergunning te verlenen dan wel te weigeren. 
 
 
 
 
 
 
 
 
 
 
 

 

RvVb - 10 

 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. De Raad beveelt de heropening van de debatten. 
 
2. De Raad verzoekt de verwerende partij, de tussenkomende partij en de verzoekende partijen 
om  met  een  aanvullende  nota  en  binnen  een  termijn  van  dertig  dagen,  te  rekenen  vanaf  de 
betekening van huidig arrest, te antwoorden op de in het onderdeel VI.B. en het onderdeel VI.C. 
geformuleerde ambtshalve middelen. 
 
3. De uitspraak over de kosten wordt uitgesteld tot de beslissing ten gronde. 
 
 
Dit arrest is uitgesproken te Brussel, in openbare terechtzitting op 16 maart 2011, door de Raad 
voor Vergunningsbetwistingen, derde kamer, samengesteld uit: 
 
 
Filip VAN ACKER, 
 
 
 
Katrien VISSERS, 
 
 
De toegevoegd griffier, 
 
 
 
 
 
Katrien VISSERS 
 

De voorzitter van de derde kamer, 

voorzitter van de derde kamer, 

toegevoegd griffier. 

Filip VAN ACKER 

 

 

 

 

 

 

met bijstand van 

 

 

 

RvVb - 11 

 

