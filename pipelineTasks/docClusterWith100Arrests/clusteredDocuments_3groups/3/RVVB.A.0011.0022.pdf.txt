 RAAD VOOR VERGUNNINGSBETWISTINGEN 
 

TUSSENARREST 

 

nr. A/2011/0022 van 15 maart 2011 

in de zaak 2010/0415/SA/2/0374 

 
 
In zake:  
 
 
 

 
 

1. de heer ......... ,  
2. de heer ......... 

bijgestaan en vertegenwoordigd door: 
advocaat Stijn VERBIST 
kantoor houdende te 2000 Antwerpen, Graaf van Hoornestraat 34 
bij wie keuze van woonplaats wordt gedaan 
 
verzoekende partijen 
 
tegen: 
 
de deputatie van de provincieraad van OOST-VLAANDEREN 
bijgestaan en vertegenwoordigd door: 
de heer Johan KLOKOCKA, jurist 
 
verwerende partij 
 
 
1.  de nv .........  
 
bijgestaan en vertegenwoordigd door: 
advocaten Ludo OCKIER en Filip ROGGE 
kantoor houdende te 8500 Kortrijk, Beneluxpark 3 
bij wie keuze van woonplaats wordt gedaan 
 
2.  het college van burgemeester en schepenen van de stad EEKLO, met 

kantoren te 9900 Eeklo, Industrielaan 2 

 
Tussenkomende partijen  
 

 
 

 

I. 

VOORWERP VAN DE VORDERING 

 
De vordering, ingesteld bij aangetekende brief van 30 april 2010, strekt tot de vernietiging van het 
besluit van de deputatie van de provincieraad van Oost-Vlaanderen van 25 maart 2010. 
 
Met dit besluit heeft de deputatie het administratief beroep van de verzoekende partijen tegen de 
beslissing van het college van burgemeester en schepenen van de stad Eeklo van 16 december 
2009 houdende een verkavelingsvergunning in 9 loten voor woningbouw niet ingewilligd. 
 
De deputatie heeft beslist dat de beslissing van het college van burgemeester en schepenen van 
de stad Eeklo van 16 december 2009 haar rechtskracht herneemt. 

RvVb - 1 

 

 
Het betreft een perceel gelegen te 9900 Eeklo, .........  en met kadastrale omschrijving .......... 
 
 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een  afschrift  van  het  administratief 
dossier  neergelegd.  De  verzoekende  partij  heeft  geen  wederantwoordnota  ingediend.  De 
tussenkomende partijen hebben een schriftelijke uiteenzetting ingediend. 
 
De  partijen  zijn  opgeroepen  voor  de  openbare  terechtzitting  van  1  maart  2011,  alwaar  de 
vordering tot vernietiging werd behandeld. 
 
Kamervoorzitter Hilde LIEVENS heeft verslag uitgebracht.  
 
Advocaat  Joundi  NAJAT  die  loco  advocaat  Stijn  VERBIST  verschijnt  voor  de  verzoekende 
partijen,  mevrouw  Kaat  VAN  KEYMEULEN,  bestuurssecretaris,  die  verschijnt  voor  de 
verwerende partij, advocaat Filip ROGGE die verschijnt voor de eerste tussenkomende partij en 
de  heer  Filip  DE  PAU  die  verschijnt  voor  de  tweede  tussenkomende  partij,  stadsarchitect,  zijn 
gehoord.  
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
De  nv  .........  vraagt  met  een  op  22  juli  2010    ter  post  aangetekend  verzoekschrift  om  in  het 
geding te mogen tussenkomen. 
 
De  voorzitter  van  de  tweede  kamer  heeft  vastgesteld,  met  een  beschikking  van  9  september 
2010,  dat  er  grond  is  om  het  verzoek  in  te  willigen  en  dat  de  verzoeker  tot  tussenkomst 
aangemerkt  kan  worden  als  belanghebbende  in  de  zin  van  artikel  4.8.16,  §1,  eerste  lid  VCRO 
voor wat betreft de behandeling van de vordering tot vernietiging. 
 
Het college van burgemeester en schepenen van de stad EEKLO vraagt met een op 26 juli 2010  
ter post aangetekend verzoekschrift om in het geding te mogen tussenkomen. 
 
De  voorzitter  van  de  tweede  kamer  heeft  vastgesteld,  met  een  beschikking  van  9  september 
2010,  dat  er  grond  is  om  het  verzoek  in  te  willigen  en  dat  de  verzoeker  tot  tussenkomst 
aangemerkt  kan  worden  als  belanghebbende  in  de  zin  van  artikel  4.8.16,  §1,  eerste  lid  VCRO 
voor wat betreft de behandeling van de vordering tot vernietiging. 
 
 

 

RvVb - 2 

 

 

IV. 

FEITEN 

 
Op  2  april  2009  (datum  van  het  ontvangstbewijs)  dient  de  eerste  tussenkomende  partij  bij  het 
college van burgemeester en schepenen van de stad Eeklo een aanvraag in voor het verkavelen 
van een terrein in 9 loten voor woningbouw. De geplande verkaveling voorziet in een eerste fase 
in 6 loten voor halfopen bebouwing en 3 loten voor gesloten bebouwing. 
 
Het  perceel  is,  zoals  blijkt  uit  de  bestemmingsvoorschriften  van  het  bij  koninklijk  besluit  van  24 
maart 1978 vastgestelde gewestplan Eeklo-Aalter, gelegen in woongebied.  
 
Het perceel is niet gelegen binnen de grenzen van een goedgekeurd bijzonder plan van aanleg of 
gemeentelijk ruimtelijk uitvoeringsplan, noch binnen de grenzen van een behoorlijk vergunde en 
niet vervallen verkaveling. 
 
Ter  gelegenheid  van  het  openbaar  onderzoek  worden  drie  bezwaarschriften  ingediend.  Alle 
ingediende bezwaren worden omstandig weerlegd. 
 
Op 29 april 2009 brengt de VMW een voorwaardelijk gunstig advies uit. 
 
Op  7  mei  2009  brengt  de  dienst  Waterlopen  van  de  Provincie  Oost-Vlaanderen  een 
voorwaardelijk gunstig advies uit. 
 
Op 7 mei 2009 brengt de stedelijke brandweer een voorwaardelijk gunstig advies uit. 
 
Op 11 mei 2009 brengt de Vlaamse Milieumaatschappij een voorwaardelijk gunstig advies uit. 
 
Op 14 mei 2009 brengt Telenet een voorwaardelijk gunstig advies uit. 
 
Op 15 mei 2009 brengt Belgacom een voorwaardelijk gunstig advies uit. 
 
Op 29 mei 2009 brengt Imewo een voorwaardelijk gunstig advies uit. 
 
Op 8 juni 2009 brengt de NV Waterwegen en Zeekanaal een gunstig advies uit. 
 
Het  college  van  burgemeester  en  schepenen  verleent  in  zitting  van  16  december  2009  de 
gevraagde  verkavelingsvergunning  en  dit  onder  de  volgende  motivering  inzake  de  goede 
ruimtelijke ordening: 
 

“… 
De  aanvraag  betreft  een  verkaveling  voor  woningbouw  met  aanleg  van  nieuwe  wegenis, 
gelegen  in  een  woongebied  en  is  aldus  in  overeenstemming  met  de  bovenvermelde 
bepalingen. 
 
De bezwaarschriften ingediend naar aanleiding van het openbaar onderzoek werden door 
het schepencollege weerlegd in zitting van 24-07-2009. 
 
De  verkaveling  past  binnen  het  „Melkwegproject‟  waar  er  naar  gestreefd  wordt  om  het 
uitzicht vanaf de bestaande lijninfrastructuren (hier het Schipdonkkanaal) om te vormen van 
achterkanten van projecten naar voorkanten. 
 

RvVb - 3 

 

Conform  de  krachlijnen  voor  een  geïntegreerd  rioleringsbeleid  in  Vlaanderen  werd  een 
gescheiden  rioleringssysteem  ontworpen.  Het  hemelwater  afkomstig  van  de  wegenis  kan 
enerzijds infiltreren in  de voorziene  strook  grasdallen  naast  de  zijweg en wordt  anderzijds 
afgevoerd  via  een  aan  te  leggen  betonnen  buis  die  vertraagd  zal  lozen  in  de  bestaande 
waterloop langsheen het Schipdonkkanaal. 
 
Het wegenisdossier werd door de gemeenteraad goedgekeurd in zitting van 21 september 
2009. 
 
Algemene conclusie 
 
Uit bovenstaande motivering blijkt dat de aanvraag in overeenstemming is (of kan gebracht 
worden  mits  het  opleggen  van  de  nodige  voorwaarden)  met  de  wettelijke  bepalingen, 
alsook met de goede plaatselijke ordening en met zijn onmiddellijke omgeving. 
…” 
 

De verkavelingsvergunning omvat tevens een aantal strikte voorwaarden, onder meer in verband 
met de afwatering en het rooien van bomen en groen. 
 
Tegen  deze  vergunning  wordt  onder  meer  door  de  verzoekende  partijen  administratief  beroep 
aangetekend bij de verwerende partij. 
 
In  zijn  verslag  van  18  maart  2010  adviseert  de  provinciale  stedenbouwkundige  ambtenaar  de 
verwerende partij het beroep van de verzoekende partijen niet in te willigen. 
 
Bij  besluit  van  25  maart  2010  willigt  de  verwerende  partij  het  door  de  verzoekende  partijen 
ingestelde beroep niet in, en dit op grond van de volgende overwegingen: 
 

“… 
Beoordeling 
 
De watertoets 
 

terrein 

in  een 

in 

(mogelijk) 

ligt  niet 

recent  overstroomd  gebied  of 

Het 
overstromingsgevoelig gebied. 
… 
De  interne  dienst  Waterlopen  van  het  provinciebestuur  Oost-Vlaanderen  bracht  op  7 
mei 2009 een voorwaardelijk gunstig advies uit. 
 
Advies werd uitgebracht door de V.M.M. op 11 mei 2009 en door de nv Waterwegen en 
Zeekanaal op 8 juni 2009. Beide adviezen omvatten een zeer omstandige evaluatie van 
de invloed van het voorgestelde project op het watersysteem en komen tot de conclusie 
dat het gevraagde kan aanvaard worden. 
 
Er is bijgevolg geen schadelijk effect voor het watersysteem te verwachten. 
De  doelstellingen  van  het  decreet  betreffende  het  integrale  waterbeleid  worden  niet 
geschaad.   
…. 
De  stelling  van  appellanten  dienaangaande  kan  bijgevolg  niet  bijgetreden  worden. 
Voorliggende  aanvraag  doorstaat  de  watertoets  wel  degelijk,  mits  naleven  van  de 
opgelegde voorwaarden, wat geëist wordt in de verleende vergunning. 
 

RvVb - 4 

 

De juridische aspecten 
 

De aanvraag is principieel in overeenstemming met de voorschriften van het geldende 
gewestplan, zoals hoger omschreven. 
 
Er  wordt  in  het  verkavelingsontwerp  voorzien  in  de  aanleg  van  een  nieuwe  wegenis, 
teneinde alle loten te ontsluiten langsheen de 7de re.  
 
De gemeenteraad van Eeklo heeft in zitting van 21 september 2009 een voorwaardelijk 
gunstige beslissing uitgebracht met betrekking tot de nieuwe wegenis. 
Hierbij werden volgende voorwaarden gesteld: 
 
-  de  verplichting  voor  de  verkavelaar  om  de  kosten 

te  dragen  voor  alle 
infrastructuurwerken  binnen  de  grenzen  van  de  rooilijn,  met  name  bestrating, 
riolering,  boordstenen,  greppels,  trottoirs,  opritten,  beplantingen,  evenals  de  aanleg 
van  water-  en  elektriciteitsbedeling,  openbare  verlichting,  telecommunicatie  en 
telefonie, en de kosten voor gas- en kabeldistributie. De verkaveling wordt, voor wat 
de  verkoop  of  vervreemding  van  de  kavel  betreft,  slechts  uitvoerbaar  nadat  door  de 
verkavelaar de bewijzen worden voorgelegd waaruit blijkt dat hij heeft voldaan aan de 
nodige 
inzake  de  aanpassing/aanleg  van  voormelde 
nutsvoorzieningen.    Het  college  van  burgemeester  en  schepenen  zal  slechts 
stedenbouwkundige  vergunningen  afleveren  nadat  de  aanpassingen  aan  de 
nutsleidingen werden uitgevoerd. 

financiële  verplichtingen 

 
-  De keuze en de inplanting van de masten en armaturen voor de openbare verlichting 
moet in voorafgaand overleg gebeuren met de stedelijke technische dienst en met de 
stedelijke  duurzaamheidsambtenaar.  Het  definitief  voorstel  wordt  ondertekend  voor 
akkoord  door  alle  partijen  en  wordt  als  bindende  bijlage  bij  het  verkavelingsdossier 
gevoegd. 

 
-  Voorafgaand  aan  de  uitvoering  van  de  werken  dient  de  verkavelaar  een 
bankwaarborg  te  stellen,  die  de  volledige  kostprijs  dekt  van  alle  hierboven 
omschreven  werken,  vermeerderd  met  20%  voor  onvoorziene  kosten.  Die 
bankwaarborg  wordt  gesteld  bij  een  door  het  college  van  burgemeester  en 
schepenen  erkende  financieringsinstelling,  die  zich  hoofdelijk  verbindt  voor  de 
uitvoering  van  de  werken;  het  saldo  van  de  bankwaarborg  zal  pas  teruggestort 
worden bij de goedkeuring door het college van burgemeester en schepenen van de 
definitieve oplevering van de werken. 

 
-  Bij  de  aanvraag  tot  voorlopige  oplevering  van  de  wegenis-  en  infrastructuurwerken, 
voegt  de  verkavelaar  een  digitaal  gegeorefereerd 
(in  het  Lambert  72-
coördinatenstelsel)  as-built-plan  van  de  wegenis-  en  infrastructuurwerken  van  de 
verkaveling,  bij  voorkeur  in  dwg-formaat,  mét  een  opmetingsplan  per  lot  en  met  de 
aquadatafiches. Eveneens wordt één geplotte versie overgemaakt. 

 
-  de kosteloze afstand aan de stad Eeklo van de volledige bedding van de nieuw aan te 
leggen  wegenis  na  de  definitieve  oplevering  der  werken,  met  inbegrip  van 
groenzones,  riolering  en  openbare  verlichting.  De  verkavelaar  duidt  een  notaris  aan 
voor de opmaak van de overdrachtsakte en draagt hiervoor de kosten. 
Deze  voorwaarden  dienen  integraal  opgenomen  te  worden  als  voorwaarde,  bij  een 
gunstige beoordeling van de verkavelingsaanvraag. 

 

RvVb - 5 

 

De goede ruimtelijke ordening 
 

De  voorliggende  aanvraag  beoogt  het  verkavelen  van  het  terrein  in  negen  loten, 
bestemd  voor  het  oprichten  van  zes  halfopen  en  drie  gesloten  eengezinswoningen, 
gekoppeld opgetrokken in drie blokjes van drie woningen. 
 
Het terrein ligt op ongeveer 1,5 km ten zuiden van de Expresweg E34/N49 Antwerpen-
Zeekust, ten zuiden in de nabijheid van de oude spoorlijn Maldegem-Eeklo, momenteel 
nog in functie van een stoomtreinverbinding, en ten noorden van de gewestweg N9. Het 
gaat hier bijgevolg om een terrein dat deel uitmaakt van een gebied dat gevat zit tussen 
lijninfrastructuren van diverse aard, die mee de aanleg van deze plek bepalen. 
De voorliggende verkaveling is gelegen tussen de bestaande verkaveling van de 7de R 
en het Schipdonkkanaal. 
 
De  voorgestelde  ontsluitingswijze  is  voldoende  kwalitatief,  gelet  op  de  aard  van  de 
verkavelingswegenis  waarop  aangesloten wordt.  De  toename  van  de  verkeersdruk  op 
de aanpalende verkaveling zal tot een aanvaardbaar niveau beperkt blijven. 
 
Landschappelijk  vormt  deze  nieuwe  verkaveling  een  ruimtelijke  overgang  tussen  twee 
zones,  namelijk  tussen  de  achterliggende  wijk  langs  de  7de  R  en  omgevende  straten 
enerzijds  en  het  Schipdonkkanaal  anderzijds.  Het  perceel  is  namelijk  als  restspie 
gelegen tussen de beide zones. 
 
De  aanwezigheid  van  de  waterweg,  met  naastliggende  trekweg,  momenteel  een 
wandelweg, biedt een kwalitatieve openbare ruimte, in verhouding tot het te verkavelen 
terrein,  zodat  een  dichter  bebouwingspatroon  kan  aanvaard  worden.    Daarenboven 
dient  met  het  oog  op  een  duurzaam  ruimtelijk  ordeningsbeleid  verdicht  worden  daar 
waar  dit  op  een  kwalitatieve wijze  mogelijk  is.  Onderhavige  plek  is  te  beschouwen  als 
een van die plekken waar een kwalitatieve verdichting, conform de geldende tijdsgeest, 
kan doorgevoerd worden, gelet op het vrij open -door de aanwezigheid van het kanaal 
en aanhorigheden- maar toch tussen lijninfrastructuur ingesloten karakter. Deze ligging 
tussen  de  verkaveling  en  het  kanaal  maakt  het  voorzien  van  drie  volwaardige 
bouwlagen  onder  plat  dak, 
i.f.v.  woningen  gericht  naar  het  kanaal  dan  ook 
aanvaardbaar. 
 
Voor  het  principieel  bebouwen  van  de  grond  met  geschakelde  woningen,  op  kleinere 
percelen, werd op 29 september 2003 een gunstig stedenbouwkundig attest afgeleverd, 
dit op een vraag die zich beperkte tot zes gekoppelde woningen. Dit stedenbouwkundig 
attest  is  evenwel  vervallen  en  geeft  enkel aan dat toen  geoordeeld werd dat  wat  toen 
gevraagd werd op deze plek kon.  Dit betekent evenwel niet dat andere ontwerpen niet 
op deze plek aanvaardbaar waren en zijn.  
 
Ook toen al was het standpunt van het college van burgemeester en schepenen, dat de 
ingesloten locatie een uniek stedenbouwkundig geheel vormt waarbij een woonproject, 
dat  gerealiseerd wordt  met  een  architecturale  eigenheid en 3  bouwlagen,  gericht naar 
het Schipdonkkanaal aanvaardbaar was. 
 
De verkavelingsaanvraag past volgens het college binnen het 'Melkwegproject' waar er 
naar  gestreefd  wordt  om  het  uitzicht  vanaf  de  bestaande  lijninfrastructuren  (hier  het 
Schipdonkkanaal)  om  te  vormen  van  achterkanten  van  projecten  naar  voorkanten. 
Deze beleidsvisie van het college van burgemeester en schepenen wordt gevolgd.  

RvVb - 6 

 

De in deze optiek gemaakte keuze om de weg aan de kant van het kanaal te leggen is 
op ruimtelijk vlak om vele redenen te verkiezen boven een weg aan de achtertuinen van 
de  in  de  aansluitende  verkaveling  gelegen  kavels.  De  dynamiek  die  een  dergelijke 
weg  gecreëerd  wordt  is  minder  compatibel  met  achtertuinen  dan  gelijkaardige 
achtertuinen, zoals in voorliggend ontwerp. 
 
De voorliggende verkavelingsaanvraag past dan ook in de schaal en de omgeving van 
het Schipdonkkanaal. 
 
Binnen  de  invulling  van  de  negen  loten,  wordt  terdege  rekening  gehouden  met 
voldoende ruime afstanden tot de bestaande woningen in de achterliggende en op het 
project aansluitende verkaveling. 
 
Twee van de drie achteraan aansluitende loten uit de aanpalende verkaveling werden 
bebouwd  met  woningen  bestaande  uit  twee  volwaardige  bouwlagen  bijkomend 
afgewerkt met een hellend dak. Hierbij dient vastgesteld dat het dakpunt van deze twee 
woningen  quasi  even  hoog  of  zelfs  hoger  zal  reiken  als  de  hoogte  van  de  platte 
bedaking van de woningen in de voorliggende aanvraag, namelijk 9 m. 
 
Ook de afstand tussen deze woningen met kroonlijst 6 m, in de bestaande verkaveling, 
en de woningen met kroonlijst platte bedaking op 9 m, uit de voorliggende verkaveling 
bedraagt  ongeveer  25 m.  Enkel  voor  de  loten  2  en  3  wordt  deze  afstand  ietwat 
beperkter  tot  ca.  17 m.  Deze  verhoudingen  zijn  stedenbouwkundig  aanvaardbaar,  en 
eigen  aan  verdichtingsprojecten.    De afstand  die  door  de  voorziene  woningen 
gevrijwaard  wordt  t.o.v.  de  perceelsgrenzen  van  de  aanpalende  verkaveling  is  quasi 
even  groot  of  groter  dan  deze  die  in  de  aanpalende  verkaveling  gevrijwaard  worden 
t.o.v. deze grens. 
 
De afstand tussen de woningen op de loten in de bestaande achterliggende verkaveling 
is zelfs ruim korter en bedraagt ongeveer 12 m. 
 
Bovendien  wordt  in  de  verkavelingsvoorschriften  opgelegd  dat  de  beoogde  woningen 
per groep van 3 als één eenheid zullen ontworpen worden met eenzelfde architecturale 
eigenheid,  kwaliteit  en  materiaalgebruik,  en  dat  de  3 groepen  samen  tevens  een 
architecturaal geheel dienen te vormen. 
Deze gezamenlijke eigenheid zal het eigen karakter van dit nieuw deel van de wijk dan 
ook duidelijk tekenen. 
 
De  goede  plaatselijke  aanleg  en  ruimtelijke  ordening  van  de  omgeving  worden  niet  in 
het gedrang gebracht. 
 
De  bezwaarschriften  ingediend  naar  aanleiding  van  het  openbaar  onderzoek  werden 
door het schepencollege weerlegd in zitting van 24 juli 2009. De visie en de beoordeling 
van het college met betrekking tot de ingediende bezwaren kan bijgetreden worden. 
 
Er  bestaan  dan  ook  geen  ruimtelijke  bezwaren 
verkavelingsvergunning. 
 

tegen  het  verlenen  van  de 

Conclusie 
 

Uit wat  voorafgaat,  dient besloten  dat  de  derdenberoepen  niet  voor inwilliging  vatbaar 
zijn. 

RvVb - 7 

 

De  verkavelingsvergunning  afgeleverd  door  het  college  van  burgemeester  en 
schepenen in zitting van 16 december 2009 kan haar rechtskracht hernemen. 

…” 

 
Dit is de bestreden beslissing. 
 
Met  een  arrest  (S/2010/0055)  van  12  oktober  2010  werd  de  behandeling  van  de  vordering  tot 
schorsing  van  de  verzoekende  partijen  voor  onbepaalde  tijd  uitgesteld  en  dit  gelet  op  de 
uitdrukkelijke verklaring van de eerste tussenkomende partij dat deze geen aanvang zal nemen 
met  de  uitvoering  der  werken  waarvoor  middels  de  bestreden  beslissing  een  vergunning  werd 
verleend,  noch  met  de  verkoop  der  loten  en  dit  tot  wanneer  de  Raad  zich  ten  gronde  over  het 
verzoek tot vernietiging zal hebben uitgesproken. 
 
 

V. 

ONTVANKELIJKHEID VAN DE VORDERING TOT VERNIETIGING 

 

A.  Ontvankelijkheid wat betreft de tijdigheid van het beroep 

 
De bestreden beslissing werd, zo blijkt uit de stukken in het dossier, aan de verzoekende partijen 
betekend per aangetekende brief van 30 maart 2010. 
 
Het door de verzoekende partijen ingestelde beroep, bij aangetekende brief van 30 april 2010, is 
dus tijdig. 
 
 

B.   Ontvankelijkheid wat betreft de hoedanigheid van de verzoekende partijen 

 
Standpunt van de partijen 
 
De eerste tussenkomende partij roept in dat het verzoekschrift niet voldoet aan artikel 4.8.16, §3 
VCRO  aangezien  er  voor  wat  betreft  de  eerste  4  verzoekende  partijen  geen  opgave  wordt 
gedaan van de natuurlijke persoon voor wie er wordt opgetreden. Wat betreft de 5de verzoekende 
partij wordt geen opgave gedaan van het ondernemingsnummer. 
 
 
Beoordeling door de Raad 
 
Een  aantal  verzoekende  partijen  hebben  geen  rolrecht  betaald.  Dit  werd  vastgesteld  bij  arrest 
met nummer A/4.8.18/2010/0024 van 12 oktober 2010. 
 
Huidige verzoekende partijen hebben zich in het inleidende verzoekschrift voorgesteld als zijnde 
de familie ......... en de familie ........., waarbij de familienaam en de woonplaats vermeld wordt, al 
dan niet met vermelding van een initiaal van de voornaam.  
 
Dit is voor de identificatie van de verzoekende partijen voldoende. Het is voor de Raad duidelijk 
dat de “familie” ......... en de “familie” ......... niet de hoedanigheid hebben van een rechtspersoon.  
 
Voor de familie ......... blijkt bovendien uit stuk 11 van de bundel van de verzoekende partijen dat 
het  gaat  om  de  heer  en  mevrouw  .........  –  ..........  Voor  dit  echtpaar  werd  slechts  één  rolrecht 
betaald zodat de procedure enkel op naam van de heer ......... in het register werd ingeschreven. 
 
Voor  de  familie  .........  werd  het  initiaal  J.  in  het  verzoekschrift  vermeld.  Bij  de  betaling  van  het 
rolrecht blijkt dat dit gebeurde door ......... zodat zijn voornaam in de procedure vermeld wordt. 

RvVb - 8 

 

 
Het  ontbreken  van  de  voornamen  van  de  verzoekende  partijen  in  het  inleidende  verzoekschrift 
heeft de rechten van de verdediging van de andere partijen niet geschaad. 
 
De exceptie kan niet worden aangenomen. 
 
 

C.  Ontvankelijkheid wat betreft het belang van de verzoekende partijen 

 
Standpunt van de partijen 
 
De  verzoekende  partijen  wijzen  erop  dat  zij  de  rechtstreekse  buren  en  bewoners  zijn  van  de 
aanpalende bestaande verkaveling en dat zij onmiskenbaar rechtstreekse hinder van de nieuwe 
verkaveling zullen ondervinden. Zij wijzen erop dat de vooropgestelde verkaveling zal leiden tot 
een  aantasting  van  licht  en  van  hun  uitzicht  naar  het  kanaal,  privacyverlies  en  tot  een 
verminderde verkeersveiligheid. Zij geven aan dat de huizen in de nieuwe verkaveling bijzonder 
dicht zullen gebouwd worden, dat het halfopen en gesloten bebouwing betreft in tegenstelling tot 
de  open  bebouwing  in  de  bestaande  verkaveling  en  dat  de  bouwhoogte  van  de  te  bouwen 
woningen hoger zal zijn dan de bestaande woningen. 
 
Noch  de  verwerende  partij;  noch  de  tussenkomende  partijen  betwisten  het  belang  van  de 
verzoekende partijen. 
 
 
Beoordeling door de Raad 
 
Om als derde belanghebbende bij de Raad een beroep te kunnen instellen, vereist artikel 4.8.16, 
§1,  eerste  lid  3°  VCRO  dat  de  verzoekende  partijen,  als  natuurlijke  personen  of  als 
rechtspersoon,  rechtstreekse  of  onrechtstreekse  hinder  of  nadelen  kunnen  ondervinden 
ingevolge  de  bestreden  vergunningsbeslissing.  Artikel  4.8.16,  §1,  eerste  lid,  3°  VCRO  vereist 
derhalve  niet  dat  het  bestaan  van  deze  hinder  of  nadelen  absoluut  zeker  is.  Wel  zullen  de 
verzoekende  partijen  het  bestaan  van  deze  hinder  of  nadelen  voldoende  waarschijnlijk  moeten 
maken, de aard en de omvang ervan voldoende concreet moeten omschrijven en tegelijk zullen 
de  verzoekende  partijen dienen  aan  te  tonen dat er een  rechtstreeks  of  onrechtstreeks  causaal 
verband  kan  bestaan  tussen  de  uitvoering  of  de  realisatie  van  de  vergunningsbeslissing  en  de 
hinder  of  nadelen  die  zij  ondervinden  of  zullen  ondervinden.  In  voorkomend  geval  zullen  de 
verzoekende partijen beschikken over het rechtens vereiste belang om conform artikel 4.8.16, §1, 
eerste lid, 3° VCRO een beroep in te dienen bij de Raad. 
 
De Raad is van oordeel dat het loutere nabuurschap op zich niet zonder meer kan volstaan om 
de verzoekende partij het rechtens vereiste belang bij het voorliggende beroep te verschaffen.  
 
De Raad stelt anderzijds vast dat de verzoekende partijen in het  verzoekschrift tot schorsing en 
vernietiging en meer bepaald in het onderdeel “Belang” en “Moeilijk te herstellen ernstig nadeel” 
hinder  en  nadelen  omschrijven  die  hen  het  rechtens  vereiste belang kunnen  verschaffen.  Zoals 
hierboven samengevat wordt de vermeende hinder en nadelen, in het licht van artikel 4.8.16, §1, 
eerste  lid,  3°  VCRO,  voldoende  concreet  omschreven  en  valt  er  niet  te  betwisten  dat  er  een 
causaal verband kan bestaan met de realisatie van de werken die tengevolge van de bestreden 
beslissing werden vergund. 
 
Dit is voldoende om het rechtens vereiste belang conform artikel 4.8.16, §1, eerste lid, 3° VCRO 
vast te stellen. 

RvVb - 9 

 

 
 

VI. 

AMBTSHALVE MIDDELEN 

A.  Vooraf 

 
Onverminderd de eventuele gegrondheid van het door de verzoekende partijen ingeroepen enig 
middel, en alvorens dit middel te beoordelen en er een uitspraak over te doen, acht de Raad het 
aangewezen,  teneinde de  tegensprekelijkheid  van  het  debat  te  garanderen, dat  aan  partijen  de 
mogelijkheid wordt geboden te antwoorden op de hierna geformuleerde ambtshalve middelen die 
de Raad, gelet op artikel 4.8.3, §2 VCRO, ten aanzien van de bestreden beslissing in overweging 
neemt.  
 

B.  Schending  van  artikel  4.7.21,  §1,  eerste  lid  in  fine  VCRO,  van  artikel  4.7.21,  §8 
VCRO,  van  artikel  4.7.23,  §1,  eerste  lid  VCRO  en  van  artikel  4.7.23,  §5,  eerste  lid 
VCRO en wegens machtsoverschrijding 

 
Overeenkomstig  artikel  4.7.21,  §1,  eerste  lid  in  fine  VCRO  onderzoekt  de  deputatie  bij  het 
behandelen van het beroep de aanvraag in haar volledigheid en neemt zij, gelet op artikel 4.7.23, 
§1, eerste lid VCRO, haar beslissing omtrent het ingestelde beroep op grond van het verslag van 
de  provinciale  stedenbouwkundige  ambtenaar  en  nadat  zij  of  haar  gemachtigde  de  betrokken 
partijen op hun verzoek schriftelijk of mondeling heeft gehoord.  
 
Overeenkomstig  artikel  4.7.21,  §8  VCRO  schorst  het  indienen  van  een  beroepsschrift  bij  de 
deputatie  de  uitvoering  van  de  (door  het  college  van  burgemeester  en  schepenen  verleende) 
vergunning tot aan de betekening van de beroepsbeslissing aan de aanvrager. Overeenkomstig 
artikel  4.7.23,  §5,  eerste  lid  VCRO  mag  van  een  vergunning,  afgegeven  door  de  deputatie, 
gebruik worden gemaakt vanaf de zesendertigste dag na de dag van de aanplakking. 
 
De  aangehaalde  artikelen  bevestigen  en  verfijnen  het  beginsel  van  de  devolutieve  werking  van 
het georganiseerd administratief beroep als gevolg waarvan de overheid die in beroep uitspraak 
doet over een aanvraag, zulks doet op grond van een eigen beoordeling van de aanvraag zonder 
daarbij  gebonden  te  zijn  door  de  argumenten  die  werden  aangewend  en  door  de  adviezen  die 
werden gegeven in de daaraan voorafgaande administratieve procedure.  
 
Gelet op het voorgaande zal de deputatie, zodra zij een beroep tegen een vergunningsbeslissing 
van  het  college  van  burgemeester  en  schepenen  ontvankelijk  acht,  een  beslissing  over  de 
aanvraag  moeten  nemen  en  zal  zij  bijgevolg  een  vergunning  verlenen  dan  wel  weigeren.  Deze 
vergunningsbeslissing  van  de  deputatie  komt  in  voorkomend  geval,  wanneer  het  beroep 
ontvankelijk  wordt  bevonden,  in  de  plaats  van  de  conform  artikel  4.7.21,  §8  VCRO  geschorste 
beslissing van het college van burgemeester en schepenen. Wanneer de deputatie daarentegen 
van oordeel is dat het beroep tegen een vergunningsbeslissing van het college van burgemeester 
en schepenen onontvankelijk is, zal de betekening van deze beroepsbeslissing aan de aanvrager 
tot  gevolg  hebben  dat  de  schorsing  van  rechtswege  wordt  opgeheven  en  dat  de 
vergunningsbeslissing  van  het  college  van  burgemeester  en  schepenen  haar  rechtskracht 
herneemt. 
 
De  Raad  stelt  evenwel  vast  dat  de  verwerende  partij,  na  te  hebben  geoordeeld  dat  het  beroep 
van de verzoekende partijen op ontvankelijke wijze was ingesteld, in het beschikkende gedeelte 
van de bestreden beslissing het volgende bepaalt: 
 

RvVb - 10 

 

besluit : 

“… 
 
 
Artikel 1:  Het  beroep  ingesteld  door  de  heer  Stijn  Verbist,  advocaat  optredend  als 
raadsman  van  derden,  zijnde  de  families  .........,  .........,  .........,  .........,  de  bvba 
........ en het beroep ingesteld door de heer en mevrouw .........- ......... tegen de 
beslissing van het college van burgemeester en schepenen van 16 december 
2009  waarbij  verkavelingsvergunning  voorwaardelijk  werd  verleend  aan  de  nv 
......... worden niet ingewilligd. 
 
De verkavelingsvergunning afgeleverd door het college van burgemeester en  
schepenen in zitting van 16 december 2009 herneemt haar rechtskracht. 

…” 

  
In  zoverre  de  verwerende  partij  bijgevolg  enerzijds  vaststelt  dat  het  beroep  van  de  huidige 
verzoekende partijen ontvankelijk is doch niet wordt ingewilligd en anderzijds van oordeel is dat 
hierdoor  de  beslissing  van  het  college  van  burgemeester  en  schepenen  haar  rechtskracht 
herneemt  en  dus  kennelijk  zelf  geen  eigen  beslissing  over  de  aanvraag  neemt,  schendt  de 
bestreden  beslissing artikel 4.7.21,  §1,  eerste  lid  in  fine  VCRO,  artikel  4.7.21,  §8 VCRO,  artikel  
4.7.23, §1, eerste lid VCRO en artikel 4.7.23, §5, eerste lid VCRO.  
 
De  bestreden  beslissing  is  hierdoor  tevens  aangetast  door  machtsoverschrijding  aangezien  de 
verwerende  partij,  als  orgaan  van  actief  bestuur,  een  beslissing  heeft  getroffen  waartoe  zij  niet 
bevoegd is. In het licht van wat hoger werd gesteld kon zij, in geval van een ontvankelijk beroep, 
immers enkel beslissen om de vergunning te verlenen dan wel te weigeren. 
 
 

C.  Schending van artikel 4.7.23, §1, eerste lid VCRO, de artikelen 2 en 3 van de wet van 
29  juli  1991  betreffende  de  formele  motivering  van  bestuurshandelingen,  de 
materiële  motiveringsplicht  en  de  beginselen  van  behoorlijk  bestuur,  meer 
specifiek het zorgvuldigheidsbeginsel 

 

Eerste onderdeel 
 
Artikel 4.7.23, §1, eerste lid VCRO bepaalt uitdrukkelijk dat de deputatie haar beslissing over het 
ingestelde  beroep  neemt  op  grond  van  het  verslag  van  de  provinciale  stedenbouwkundige 
ambtenaar.  
 
In  het  licht  van  de  formele  en  materiële  motiveringsplicht,  vereist  artikel  4.7.23,  §1,  eerste  lid 
VCRO dat  uit  de  bestreden  beslissing  zelf moet  worden kunnen  afgeleid of de  deputatie  bij  het 
nemen  van  haar  beslissing  op  gemotiveerde  wijze  is  afgeweken  van  het  verslag  van  de 
provinciale stedenbouwkundige ambtenaar, dan wel  of de deputatie zich op gemotiveerde wijze 
heeft  aangesloten  bij  de  visie  van  de  provinciale  stedenbouwkundige  ambtenaar  en  zich  de 
motieven van de provinciale stedenbouwkundige ambtenaar eigen heeft gemaakt.  
 
Artikel 4.7.23, §1, eerste lid VCRO veronderstelt met andere woorden dat zowel de feitelijk als de 
juridisch  determinerende  overwegingen  van  het  verslag  van  de  provinciale  stedenbouwkundige 
ambtenaar worden opgenomen in de beroepsbeslissing zodat op basis van de beslissing zelf kan 
nagegaan worden of de deputatie haar beslissing daadwerkelijk op grond van het verslag van de 
provinciale stedenbouwkundige ambtenaar heeft genomen. 
 

RvVb - 11 

 

De Raad stelt evenwel vast dat de verwerende partij in de bestreden beslissing kennelijk zonder 
meer  en  bovendien  uitsluitend  in  algemene  bewoordingen  verwijst  naar  het  bestaan  van  het 
verslag  van  18  maart  2010  van  de  provinciale  stedenbouwkundige  ambtenaar  en  naar  de 
omstandigheid  dat  de  provinciale  stedenbouwkundige  ambtenaar  tevens  aanwezig  was  op  de 
hoorzitting van 16 maart 2010. Rekening houdend met wat hoger werd gesteld kan zulks echter 
niet volstaan. Hetzelfde geldt overigens evenzeer voor de omstandigheid dat het verslag van de 
provinciale stedenbouwkundige ambtenaar zich gebeurlijk in het administratief dossier bevindt en 
aldus consulteerbaar is of was voor de partijen. 
 
Aangezien  in  de  bestreden  beslissing  op  geen  enkele  wijze  melding  wordt  gemaakt  van  de 
determinerende  overwegingen,  zowel  in  feite  als  in  rechte,  van  het  verslag  van  de  provinciale 
stedenbouwkundige  ambtenaar,  kan  niet  worden  nagegaan  of  de  deputatie  haar  beslissing 
daadwerkelijk op grond van vermeld verslag heeft genomen en hierbij eventueel andersluidende 
overwegingen op afdoende wijze heeft weerlegd, schendt de bestreden beslissing artikel 4.7.23, 
§1,  eerste  lid  VCRO,  de  artikelen  2  en  3  van  de  wet  van  29  juli  1991  betreffende  de  formele 
motivering van bestuurshandelingen, evenals de materiële motiveringsplicht. 
 
 
Tweede onderdeel 
 
Aangezien uit de bestreden beslissing niet kan worden afgeleid of zij daadwerkelijk op grond van 
het verslag van de provinciale stedenbouwkundige ambtenaar werd genomen, minstens dat niet 
kan worden vastgesteld of de verwerende partij rekening heeft gehouden met de determinerende 
overwegingen,  zowel  in  feite  als  in  rechte,  van  vermeld  verslag,  en dit  ongeacht  de  aard  en de 
draagwijdte ervan, schendt de bestreden beslissing tevens het zorgvuldigheidsbeginsel.  
 
Opdat de verwerende partij een zorgvuldige beslissing zou kunnen nemen, dient zij de aanvraag 
aan  een  eigen,  zorgvuldig  en  afdoend  onderzoek  te  onderwerpen.  Gelet  op  artikel  4.7.23,  §1, 
eerste lid VCRO kan niet worden betwist dat het verslag van de provinciale stedenbouwkundige 
ambtenaar hierbij een essentieel en noodzakelijk te onderzoeken aspect van het dossier is.   
 
Nu niet kan worden beoordeeld of het verslag van de provinciale stedenbouwkundige ambtenaar 
effectief  in  de  besluitvorming  van  de  verwerende  partij  werd  betrokken,  moet  dan  ook  tot  het 
kennelijk onzorgvuldig karakter van de bestreden beslissing worden besloten. De omstandigheid 
dat  de  verwerende  partij  in  de  bestreden  beslissing  middels  een  stijlformule  verwijst  naar  het 
bestaan van een verslag van de provinciale stedenbouwkundige ambtenaar volstaat niet en doet 
geen afbreuk aan wat hoger werd vastgesteld.  
 
De bestreden beslissing is derhalve kennelijk onzorgvuldig. 
 
 

 

RvVb - 12 

 

 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. De Raad beveelt de heropening van de debatten. 
 
2.  De  Raad  verzoekt  alle  partijen  in  het  geding  om  met  een  aanvullende  nota  en  binnen  een 
termijn van dertig dagen te rekenen vanaf de betekening van huidig tussenarrest, te antwoorden 
op de in onderdeel VI.B en VI.C geformuleerde ambtshalve middelen. 
 
3. De uitspraak over de kosten wordt uitgesteld tot de beslissing ten gronde. 
 
 
Dit arrest is uitgesproken te Brussel, in openbare terechtzitting op 15 maart 2011, door de Raad 
voor Vergunningsbetwistingen, tweede kamer, samengesteld uit: 
 
 
Hilde LIEVENS, 
 
 
 
Eddie CLYBOUW, 
 
 
De griffier, 
 
 
 
 
 
Eddie CLYBOUW 
 

De voorzitter van de tweede kamer, 

voorzitter van de tweede kamer, 

met bijstand van 

Hilde LIEVENS 

griffier. 

 

 

 

 

 

 

 

RvVb - 13 

 

