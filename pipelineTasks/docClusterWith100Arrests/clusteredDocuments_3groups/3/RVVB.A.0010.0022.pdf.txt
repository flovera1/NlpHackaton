RAAD VOOR VERGUNNINGSBETWISTINGEN 

ARREST 

nr. A/2010/0022 van 17 augustus 2010 

in de zaak 2009/0063/A/3/0037 

......... 

 

bijgestaan en vertegenwoordigd door: 
advocaat Jos ORIJ en advocaat Geert PAQUE 
kantoor houdende te 3840 Borgloon, Gillebroekstraat 16 
 
verzoekende partij 
 
tegen: 
 
de deputatie van de provincieraad van LIMBURG 
 
vertegenwoordigd door: 
de heer Tom ROOSEN 
 
verwerende partij 
 
 

 

 

 
 
In zake: 
 
 
 
 
 
 
 
 
 
 
 
 
 
 
 
 
 
 
 
 

I. 

VOORWERP VAN DE VORDERING 

 
De  vordering,  ingesteld  bij aangetekende brief van  16  november  2009,  strekt  tot de vernietiging 
van  de  beslissing  van  de  deputatie  van  de  provincieraad  van  Limburg  op  datum  van  24 
september  2009  waarbij de  beslissing  van  het  college  van  burgemeester en  schepenen  van  de 
gemeente Alken van 1 juli 2009 houdende het verlenen van een stedenbouwkundige vergunning 
aan ......... te Borgloon voor het tijdelijk plaatsen van een woonunit wordt vernietigd. 
 
 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een afschrift van het  administratief 
dossier neergelegd. De verzoekende partij heeft geen wederantwoordnota ingediend. 
 
De partijen zijn opgeroepen voor de openbare terechtzitting van 2 juni 2010. 
 
Kamervoorzitter Filip VAN ACKER heeft verslag uitgebracht. 
 
De  verzoekende partij  en  haar  advocaat  Geert  PAQUE  en  de  heer  Tom  Roosen  die  verschijnt 
voor de verwerende partij, zijn gehoord. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 

RvVb - 1 

 

bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

FEITEN 

 
Op 12 mei 2009 (datum van het ontvangstbewijs) dient de verzoekende partij bij het college van 
burgemeester  en  schepenen  van  de  gemeente  Alken  een  aanvraag 
in  voor  een 
stedenbouwkundige vergunning voor “het plaatsen van een tijdelijke woonunit voor de restauratie 
van  een  geklasseerde  woning”.  De  aanvraag  heeft  betrekking  op  een  perceel  gelegen  te  3570 
Alken, ......... en met als kadastrale omschrijving .......... 
 
Het perceel is, zoals blijkt uit de bestemmingsvoorschriften van het bij koninklijk besluit van 3 april 
1979  vastgestelde  gewestplan  Hasselt-Genk,  gelegen  in  agrarisch  gebied.  Het  perceel  is  niet 
begrepen  binnen  een  gebied  waarvoor  een  goedgekeurd  bijzonder  plan  van  aanleg  of 
gemeentelijk  ruimtelijk  uitvoeringsplan  geldt,  noch  binnen  de  omschrijving  van  een  behoorlijk 
vergunde, niet vervallen verkaveling. 
 
Het  perceel  waarop  de  verzoekende  partij  de  tijdelijke  woonunit  beoogt  te  plaatsen  is  gelegen 
binnen  het  bij  ministerieel  besluit  van  2  februari  2004  geklasseerde  dorpsgezicht  ‘Omgeving 
Vakwerkhoeve’. De vakwerkhoeve die zich op het betrokken perceel bevindt en die verzoekende 
partij wenst te renoveren, werd als monument geklasseerd bij ministerieel besluit van 2 februari 
2004. 
 
Ter gelegenheid van het openbaar onderzoek, georganiseerd van 28 mei 2009 tot 26 juni 2009, 
worden geen bezwaarschriften ingediend. 
 
Het advies van 14 mei 2009 van de gewestelijk erfgoedambtenaar is gunstig. 
 
Het  advies  van  2  juni  2009  van  de  het  departement  Landbouw  en  Visserij,  afdeling  Duurzame 
Landbouwontwikkeling is ongunstig. In vermeld advies wordt het volgende overwogen: 
 

“… 
Als voor de verbouwing zelf van deze voormalige landbouwinplanting geen advies wordt 
gevraagd is het niet zinvol advies te geven over kleinere tijdelijke ingrepen op dit erf. 
 
Geklasseerd monument mag niet betekenen dat de beperkingen van de regelgeving van 
de zonevreemde woningen hier totaal niet meer van toepassing zouden zijn. Afwijkingen 
dienen  strikt  verantwoord  op  basis  van  noodzaak  voor  het  behoud  van  waardevolle 
bouwsubstantie. Consequente vrijwaring van historische kwaliteit maakt toch het moeilijk 
om  bijgebouwen  tot  hedendaags  bruikbaar  woonvolume  te  verbouwen.  Bouwsubstantie 
zonder monumentwaarde zou dan als tegenprestatie kunnen afgebroken worden. 
 
Gelieve me op de hoogte te houden van de verdere ontwikkelingen in dit dossier. 
…” 

 
In  het  verslag  van  30  juni  2009  doet  de  gemeentelijke  stedenbouwkundige  ambtenaar  het 
volgende gelden: 
 

“… 
2.f. beoordeling van de goede plaatselijke aanleg 
 

RvVb - 2 

 

De  noodzaak  voor  het  plaatsen  van  de  woonunit  voor  de  tijdelijke  huisvesting  is 
voldoende  aangetoont  in  de  bijgevoegde  motiveringsnota  van  de  aanvrager.  Het  advies 
van  het  departement  landbouw  kan  niet  bijgetreden  worden  daar  de  noodzaak  van  de 
tijdelijke  huisvesting  voldoende  werd  aangetoont  en  dat  de  voorgestelde  constructie 
slechts  voor  de  periode  van  de  verbouwing  en  renovatie  van  het  beschermd  monument 
zal behouden blijven. Door de vorm en afmetingen van de voorgestelde woonunit en het 
betreffende  perceel  kan  de  voorgestelde  constructie  ter  plaatse  aanvaard  worden.  Het 
advies van de dienst Onroerend Erfgoed van 14.05.2009 kan wel bijgetreden worden en 
voorziet dat een tijdelijke plaatsing van een woonunit tot na de realisatie van de renovatie- 
en  restauratiewerken  aan  de  wettelijke  beschermde  gebouwen  kan  aanvaard  worden. 
Gezien  de  bestaande  ruimtelijke  configuratie  en  de  reeds  aanwezige  bebouwing  wordt 
het  bestaande  straatbeeld  ook  niet  aangetast  door  het  plaatsen  van  deze  tijdelijke 
constructie. De goede ruimtelijke ordening komt niet het gedrang. 
 
2.g. advies en eventueel voorstel van voorwaarden 
Uit de bovenstaande motivering blijkt dat de aanvraag in overeenstemming kan gebracht 
worden  mits  het  opleggen  van  de  nodige  voorwaarden  met  de  wettelijke  bepalingen 
inzake  ruimtelijke  ordening,  alsook  dat  het  voorgestelde  ontwerp  bestaanbaar  is  met  de 
goede plaatselijke ordening en met zijn onmiddellijke omgeving. 
…”  

 
Op  1 juli 2009  beslist het  college  van burgemeester  en schepenen  van  de gemeente Alken om 
voor  de  aanvraag  een  stedenbouwkundige  vergunning  te  verlenen  met  dien  verstande  dat  de 
woonunit  zal  moeten  verwijderd  worden  vanaf  het  ogenblik  dat  de 
renovatie-  en 
verbouwingswerken aan de beschermde woning zijn gerealiseerd. 
 
Tegen  vermelde  beslissing  tekent  de  gewestelijke  stedenbouwkundige  ambtenaar  van  het 
Agentschap Ruimte en Erfgoed (voorheen het Agentschap RO-Vlaanderen), afdeling Limburg op 
20 juli 2009 beroep aan bij de verwerende partij. De gewestelijke stedenbouwkundige ambtenaar 
haalt als redenen voor het beroep de volgende argumenten aan: 
 

“… 
-  De  aanvraag  is  strijdig  met  de  bepalingen  van  het  gewestplan,  dat  een  agrarische 
bestemming voorziet. 
Art.  195bis  is  niet  van  toepassing.  Het  gaat  immers  niet  om  de  uitbreiding  van  het 
beschermde monument, maar over het plaatsen van een tijdelijke constructie. 
De motiveringsnota van de aanvrager toont geenszins aan dat er een noodzaak bestaat 
om  ter  plaatse  een  tijdelijke  woonst  in  te  richten.  Er  is  immers  in  ’t  geheel  geen 
landbouwactiviteit aanwezig. De aangehaalde argumenten kunnen door iedere aanvrager 
van eender welke verbouwing ingeroepen worden.  
Gezien  er  zelfs  nog  een  stedenbouwkundige  vergunning  verleend 
is  voor  de 
verbouwingswerken aan het beschermde  monument, is er geenszins zicht op de termijn 
dat  de  “tijdelijke”  constructie  in  stand  zal  gehouden  worden.  Bovendien bestaat  alzo  het 
gevaar dat de tijdelijke constructie een permanent karakter kan krijgen. 
…” 

 
In zijn verslag van 3 september 2009 adviseert de provinciale stedenbouwkundige ambtenaar om 
het  beroep  van  de  gewestelijke  stedenbouwkundige  ambtenaar  in  te  willigen.  De  provinciale 
stedenbouwkundige ambtenaar merkt hierbij het volgende op: 
 

“… 

RvVb - 3 

 

Achter de hoeve en langs de rechter perceelsgrens is een prefab constructie van 9 meter 
bij 10 meter en een hoogte van 3 meter geplaatst. 
De prefab constructie moet dienen als tijdelijk woonverblijf gedurende de renovatiewerken 
van de hoeve. Aanvrager vermeldt hiervoor geen termijn bij zijn aanvraag. 
Volgens  de  gegevens  van  de  gemeente 
vergunningsaanvraag tot renoveren van de vakwerkhoeve ingediend. 
 
Terzake de volgende opmerkingen: 
Het  plaatsen  van  een  tijdelijke  woonunit  is  niet  in  overeenstemming  met  de  bepalingen 
van het agrarisch gebied.  
Aangezien op het perceel een als monument geklasseerde hoeve is gesitueerd kan onder 
bepaalde voorwaarden een afwijking worden toegestaan: 

is  er  nog  geen  stedenbouwkundige 

-  Volgens artikel 195bis van het decreet van 18 mei 1999 houdende de organisatie 
van  de  ruimtelijke  ordening  en  latere  wijzigingen  is  een  afwijking  van  de 
voorschriften  van  een  plan  van  aanleg  mogelijk  indien  de  aanvraag  betrekking 
heeft  op  o.a.  het  verbouwen,  het  herbouwen  op  dezelfde  plaats  binnen  het 
bestaande bouwvolume, of het uitbreiden met maximaal 20% van het bestaande 
volume van het monument. 
Voorliggende aanvraag voldoet er niet aan gezien het voorwerp van de aanvraag 
het plaatsen van een tijdelijke constructie betreft los van de hoeve. 

-  Volgens de Vlaamse Codex Ruimtelijke Ordening kan er afgeweken worden van 
stedenbouwkundige  voorschriften,  voor  zover  de  betrokken  handelingen  gunstig 
worden  geadviseerd  vanuit  het  beleidsveld  onroerend  erfgoed  (artikel  4.4.6)  en 
indien de goede ruimtelijke ordening niet wordt verstoord (artikel 4.3.1). 
Aan de eerste voorwaarde is voldoen. 
Het  advies  van  het  Agentschap  R-O  Limburg,  Onroerend  Erfgoed,  d.d.  14  mei 
2009 is gunstig. 
Betreffende de ruimtelijke integratie van de constructie kan het volgende worden 
gesteld: 
De  constructie  wordt  op  korte  afstand  van  de  bestaande  hoeve  ingeplant.  Deze 
inplanting veroorzaakt voor de links aanpalende woning geen groter dan normaal 
te verwachten hinder. 
De  woonunit  sluit  architecturaal  niet  aan  bij  de  hoeve  maar  gezien  het  tijdelijk 
karakter  van  de  constructie  (beperkt  wooncomfort,  verplaatsbaarheid  van  de 
constructie, …) is een tijdelijke vergunning mogelijk (art. 4.6.1 en art. 4.6.3). 
 
De gemeente Alken heeft een stedenbouwkundige vergunning verleend die in de 
tijd  beperkt  is  namelijk  dat  de  woonunit  vanaf  het  ogenblik  dat  de  renovatie-  en 
verbouwingswerken aan de beschermde woning zijn gerealiseerd moet verwijderd 
worden. 
 
De voorwaarde is echter niet eenduidig en niet toetsbaar. 
De overheid kan niet om het even welke voorwaarde aan een stedenbouwkundige 
vergunning verbinden. 
Een  voorwaarde  moet  voldoende  precies  zijn  en  kan  geen  beoordelingsruimte 
laten aan de begunstigde van de vergunning en aan de overheid. 
Inzake voorliggende aanvraag kan er geen einddatum van de vergunning worden 
bepaald gezien er nog geen stedenbouwkundige vergunning verleend is voor de 
verbouwingswerken aan het beschermd monument. 

...’ 

 

RvVb - 4 

 

Met  een  besluit  van  24  september  2009  willigt  de  verwerende  partij  het  beroep  van  de 
gewestelijke  stedenbouwkundige  ambtenaar  in  en  wordt  de  stedenbouwkundige  vergunning, 
zoals  verleend  door  het  college  van  burgemeester  en  schepenen  van  de  gemeente  Alken, 
vernietigd. 
 
Dit is de bestreden beslissing. 
 
 

IV. 

ONTVANKELIJKHEID VAN DE VORDERING TOT ANNULATIE 

 
Standpunt van de partijen 
 
De verwerende partij betwist de ontvankelijkheid van het voorliggende beroep tot vernietiging van 
de verzoekende partij. De verwerende partij doet in dit verband het volgende gelden: 
 

“… 
Artikel  3  van  de  bestreden  beslissing  bepaalt  zeer  duidelijk  op  welke  wijze  tegen  deze 
beslissing  een  beroep  kan  ingediend  worden  bij  uw  Raad.  Hierbij  wordt  uitdrukkelijk  de 
termijn voor het indienen van het beroep weergegeven, nl. binnen een vervaltermijn van 
dertig dagen die, wat dit geval betreft, ingaat de dag na deze van de betekening.  
De termijn gaat met andere woorden in de dag na deze van de betekening. De vervaldag 
wordt in de termijn begrepen. 
 
De  bestreden  beslissing  werd  in  casu  bij  brief  van  25  september  2009  aangetekend 
verzonden  aan  de  verzoekende  partij  op  het  correcte  adres  te  Borgloon  (zie  hierna  de 
uiteenzetting bij het eerste middel). De aangetekende zending dateert van 1 oktober 2009 
zoals blijkt uit het als inventarisstuk 14 meegezonden borderel waarop de diensten van de 
Post de poststempel met deze datum aanbrachten. 
 
De aangetekende zending werd evenwel niet afgehaald door de verzoekende partij en de 
envelop keerde ongeopend terug naar de diensten van het provinciebestuur. 
Uit  de  door  de  post  op  deze  envelop  aangebrachte  stickers  en  vermelding  kan  worden 
afgeleid dat de brief waar de verzoekende partij inmiddels haar adres heeft – ons college 
was  hier  evenwel  niet  van  op  de  hoogte  (zie  uiteenzetting  bij  het  eerste  middel)  –  en 
aldaar werd aangeboden op 7 oktober 2009. 
 
Deze  aanbieding  op  7  oktober  2009  –  datum  die  onbetwistbaar  is  en  die  geldt  als 
aanbieding  van  de  bestreden  beslissing  aan  de  verzoekende  partij  (zie  eveneens 
uiteenzetting bij het eerste middel) – doet de termijn voor het indienen van het beroep bij 
uw Raad lopen. 
De  vervaltermijn  van  30  dagen  voor  het  indienen  van  het  beroep  bij  uw  Raad  is  dus 
gestart op 8 oktober 2009. 
Rekening houdend hiermee was vrijdag 6 november 2009 de laatste nuttige dag om een 
verzoekschrift aangetekend te verzenden aan de Raad. 
De latere verzending van de bestreden beslissing bij gewone brief naar het nieuwe adres 
van  de  verzoekende  partij  doet  hieraan  geen  afbreuk  aangezien  de  betekening  op  een 
volledig rechtsgeldige wijze gebeurde (zie hierna uiteenzetting bij het eerste middel). 
 
Er  kan  echter  worden  vastgesteld  dat  het  verzoekschrift  is  gedateerd  op  9  november 
2009 zodat kan worden geconcludeerd dat dit verzoekschrift ten vroegste op deze dag of 
zelfs later is verzonden aan uw raad. Dit is echter, rekening houdende met de geschetste 
gang van zaken, laattijdig. 

RvVb - 5 

 

Indien wordt rekening gehouden met de bepaling van artikel 4.8.16, §5 van de Vlaamse 
Codex Ruimtelijke Ordening (hierna VCRO) en met het feit dat een ter post aangetekende 
zending  normalerwijze  de  dag  erna  bij  de  geadresseerde  wordt  aangeboden  kan  zelfs 
worden gesteld dat het verzoekschrift slechts aangetekend werd verzonden aan uw raad 
op 16 november 2009 aangezien ons college op 17 november 2009 een afschrift van het 
verzoekschrift ontving dat aan uw raad werd verzonden. 
De laattijdigheid van het bij uw Raad ingediende beroep staat hoe dan ook onomstotelijke 
vast. 
 
Het  verzoekschrift  moet  dan  ook  worden  afgewezen  wegens  onontvankelijk  ratione 
temporis. 
…” 

 
De verzoekende partij heeft geen wederantwoordnota ingediend en heeft bijgevolg niet schriftelijk 
gereageerd op de door de verwerende partij opgeworpen exceptie.  
 
Ter zitting verklaart de verzoekende partij met betrekking tot de eventuele laattijdigheid van haar 
beroep enerzijds dat de verwerende partij wel op de hoogte zou zijn geweest van het feit dat zij 
was verhuisd, en dus ook van het juiste adres, en dat anderzijds een deel van de problemen kan 
teruggevoerd worden tot een fout bij de diensten van de Post (het doorsturen van post na verhuis 
naar het nieuwe adres zou misgelopen zijn). De Post zou deze fout erkend hebben. 
 
De verzoekende partij verwijst ter zitting tot slot tevens naar het eerste punt van het onderdeel ‘In 
rechte’ van haar verzoekschrift waarin zij het volgende aanvoert: 
 

“… 
1.  Schending van art. 4.7.23 §3 Vlaamse Codex Ruimtelijke ordening 
 
Voorafgaand  merkt verzoeker op dat de bestreden beslissing hem slechts per gewone brief 
met  poststempel  26  oktober  2009  ter  kennis  werd  gebracht,  hoewel  zij  reeds  op  24 
september 2009 zou genomen zijn. 
 
Dit  is  een  schending  van  art.  4.7.23  §3  Vlaamse  Codex  Ruimtelijke  Ordening,  dat  bepaalt: 
“Een  afschrift  van  de  uitdrukkelijke  beslissing  of  een  kennisgeving  van  de  stilzwijgende 
beslissing wordt binnen een ordetermijn van tien dagen gelijktijdig en per beveiligde zending 
bezorgd aan de indiener van het beroep en aan de vergunningsaanvrager.” 
…” 

 
Met  betrekking  tot  dit  middel,  waarbij  in  feite  wordt  voortgebouwd  op  de  ingeroepen  exceptie, 
stelt de verwerende partij in haar antwoordnota: 
 

“… 
Zoals ook reeds werd uiteengezet onder randnummer II werd de bestreden beslissing wel 
degelijk  aangetekend,  en  dus  in  de  zin  van  de  Codex  ‘beveiligd’  verzonden.  Deze 
aangetekende  zending  op  1  oktober  2009,  gebeurde  daarenboven,  zoals  hierna  zal 
blijken, naar het correcte adres. 
 
De  brief  van  25  september  2009,  waarmee  de  bestreden  beslissing  op  1  oktober  2009, 
aangetekend  werd  verzonden  aan  de  verzoekende  partij,  werd  aan  haar  gericht  op  het 
adres  dat  zijzelf  had  opgegeven 
formulier  voor  de  aanvraag  van  de 
stedenbouwkundige vergunning. 
 

in  haar 

RvVb - 6 

 

In dit aanvraagformulier wordt onder punt 4 gevraagd om het adres te vermelden waarop 
de aanvrager bereikbaar is. Daarbij wordt tevens expliciet vermeld dat de beslissing naar 
dit  adres  zal  verstuurd  worden.  De  verzoekende  partij  vermeldde  het  volgende  adres  in 
het aanvraagformulier: ......... te 3840 Borgloon. 
 
In de brief waarmee de verzoekende partij verzocht om in het kader van het beroep door 
ons college te worden gehoord, vermeldde de verzoekende partij eveneens dit adres. 
 
Wanneer  de  verzoekende  partij  een  stedenbouwkundige  vergunning  aanvraagt  en  in  de 
loop van de procedure van adres wijzigt,  moet  zij de nodige maatregelen nemen om de 
overheid  van  die  adreswijziging  in  kennis  te  stellen  mede  gelet  op  de  expliciete 
vermelding in het aanvraagformulier dat de eindbeslissing naar het opgegeven adres zal 
verstuurd  worden  en  mede  gelet  in  casu  op  het  feit  dat  zij  in  haar  correspondentie  met 
ons college nog steeds melding maakte van haar adres te Borgloon. 
 
Met verwijzing naar rechtspraak van de Raad van State kan worden gesteld dat, indien de 
verzoekende  partij  verzuimt  de  betrokken  administratie  in  te  lichten,  de  betekening  door 
de  verzoekende  partij  in  het  aanvraagformulier  opgegeven  adres  als  regelmatig  moet 
worden beschouwd (R.v.St. nr. 170.192, 19 april 2007). Van ons college kan immers niet 
worden  verwacht  dat  het  in  de  loop  van  de  procedure  voortdurend  nagaat  of  het  door 
verzoekende partij opgegeven adres nog correct is. Niet enkel een overheid moet immers 
zorgvuldig  handelen,  maar  ook  de  burger  moet  de  nodige  zorgvuldigheid  aan  de  dag 
leggen.  Van  de  verzoekende  partij  die  weet  dat  zij  na  afloop  van  de  procedure  een 
beslissing  van  ons  college  zal  ontvangen,  mag  bijgevolg  de  nodige  nauwkeurigheid 
worden verwacht. 
 
Er  kan  dan  ook  gesteld  worden  dat  de  verzoekende  partij  in  casu  niet  zorgvuldig  heeft 
gehandeld. 
 
Er  werd  immers  op  geen  enkel  ogenblik  enig  ander  adres  doorgegeven  door  de 
verzoekende  partij.  Ons  college  stuurde  dan  ook  de  brief  van  25  september  2009 
waarmee de bestreden beslissing aan de verzoekende partij gericht werd, terecht aan het 
vermelde adres te Borgloon. 
 
Het feit dat deze brief van 25 september 2009 aangetekend en dus in overeenstemming 
met de regel van de VCRO werd verstuurd kan moeilijk worden ontkend nu dit enerzijds 
blijkt uit het als inventarisstuk 14 meegezonden borderel waarop de diensten van de Post 
de poststempel 1 oktober 2009 aanbrachten en anderzijds blijkt uit de als inventarisstuk 
15 meegezonden kopie van de envelop zoals deze wegens het niet afgehaald-zijn werd 
teruggezonden  aan  ons  college  waarop  duidelijk  staat  vermeld  dat  deze  als 
aangetekende zending werd aangeboden. 
 
Bij  het  terugkrijgen  van  de  ongeopende  envelop  waarmee  de  aangetekende  brief  werd 
aangebonden aan de verzoekende partij bleek echter dat deze door de postdiensten werd 
doorgezonden aan de gemeente Alken (cf. sticker op de envelop “doorzending naar 3570 
Alken”) en dat de postdiensten van deze gemeenten de brief alsnog aanboden op het – 
klaarblijkelijk  –  inmiddels  gewijzigde  adres  van  de  aanvrager  (cf.  sticker  op  de  envelop 
met de melding “Bericht gelaten op 07/10/2009 ALKEN afwezig”). 
 
Er  kan  dan  ook  worden  geconcludeerd  dat,  hoewel  ons  college  de  bestreden  beslissing 
terecht  verstuurde  naar  het  enige  hem  gekende  adres  van  de  verzoekende  partij,  deze 

RvVb - 7 

 

beslissing alsnog betekend werd aan het inmiddels gewijzigde adres van de verzoekende 
partij. 
 
Wanneer  een  beslissing  bij  een  ter  post  aangetekende  brief  wordt  ter  kennis  gebracht, 
mag  ervan  worden  uitgegaan  dat  een  ter  post  aangetekende  zending  ontvangen  wordt 
wanneer  de  brief  is  aangeboden  op  de  woonplaats  van  de  geadresseerde  en  hem  is 
afgegeven  of  bij  diens  afwezigheid  een  bericht  is  achtergelaten  waarin  hij  ervan  op  de 
hoogte  wordt  gebracht  dat  hem  een  zending is  aangeboden  en  dat  hij  in  kennis gesteld 
wordt  van  de  mogelijkheid  om  ze  af  te  halen  bij  de  post.  De  afwezigheid  van  de 
geadresseerde en het feit dat de geadresseerde de aangetekende zending niet effectief 
in  ontvangst  neemt,  belet  dus  niet  dat  de  kennisgeving  geldig  is  en  de  aangetekende 
zending  als  ontvangen  wordt  beschouwd.  In  casu  kan  dan  ook  worden  gesteld  dat  de 
zending in ontvangst is genomen op 7 oktober 2009. 
 
Hoewel  de  betekening  per  brief  van  25  september  2009  als  volledig  rechtsgeldig  te 
beschouwen was  en  is,  nam  ons  college  naar aanleiding  van  het  terugbezorgen van  de 
aangetekende  brief  alsnog  alle  moeite  om  toch  de  bestreden  beslissing  bij  de 
verzoekende  partij  te  bezorgen.  Daartoe  heeft  ons  college  zelf  opzoekingen  verricht  en 
alzo  de  adreswijziging,  die  de  verzoekende  partij  uit  eigen  beweging  had  moeten 
mededelen, achterhaald. 
 
Ditmaal  werd  de  brief  evenwel  niet  meer  aangetekend  doch  wel  per  gewone  post 
verzonden aangezien de betekening reeds rechtsgeldig gebeurd was. 
 
Het  feit  dat  hierdoor  de  bestreden  beslissing  slechts  effectief  op  27  oktober  2009  ter 
kennis kwam van de verzoekende partij kan niet aan ons college worden verweten doch 
is volledig te wijten aan de verzoekende partij die enerzijds haar adreswijziging op geen 
enkel  ogenblik  kenbaar  maakte  en  anderzijds  zelfs  bij  de  aanbieding  door  de 
postdiensten op haar inmiddels gewijzigde adres op 7 oktober 2009 van de op 1 oktober 
2009 aangetekend verzonden beslissing zelf naliet de aangetekende zending op te halen. 
 
De  terugzending  van  de  envelop  waarmee  de  bestreden  beslissing  1  oktober  2009 
aangetekend  werd  verzonden  doet  echter,  volgens  rechtspraak  van  de  Raad  van State, 
niets af aan de geldigheid van deze kennisgeving aangezien deze niet kan afhangen van 
het handelen van de verzoekende partij ongeacht of zij bewust heeft gehandeld dan wel 
of  het  om  een  verzuim  gaat  (R.v.St.  nr.  66.743,  11  juni  1997  en R.v.St.  nr.  170.192,  19 
april 2007). 
 
Immers  wanneer  een  beslissing  een  eerste  maal  regelmatig  wordt  betekend,  is  een 
tweede kennisgeving, zijnde in casu de gewone zending op 26 oktober 2009, irrelevant. 
(R.v.St. nr. 171.884, 7 juni 2007 en R.v.St. nr. 170.192, 19 april 2007). 
 
Concluderend  kan  dan  ook  enkel  worden  gesteld  dat  ons  college  volledig 
in 
overeenstemming  met  de  VCRO  de  bestreden  beslissing  heeft  betekend  aan  de 
verzoekende partij en dat ingevolge deze betekening de eerste dag van de vervaltermijn 
om bij uw Raad beroep in te dienen dus gestart is op 8 oktober 2009. 
…” 

RvVb - 8 

 

 
 
 
 
 

Beoordeling door de Raad 
 
De  Raad  wenst  vooraf  op  te merken  dat, in geval van  een  uitdrukkelijke  vergunningsbeslissing, 
een eventuele schending van artikel 4.7.23, §3, eerste lid VCRO, dit wil zeggen het bezorgen van 
een  afschrift  van  deze  vergunningsbeslissing  op  een  andere  wijze  dan  met  een  beveiligde 
zending,  in  tegenstelling  tot  wat  de  verzoekende  partij  aanvoert,  op  zich  niet  leidt  tot  de 
onwettigheid van de uitdrukkelijke vergunningsbeslissing.  
 
In  zoverre  artikel  4.7.23, §3,  eerste  lid  VCRO  voorschrijft  dat  een  afschrift  van  de  uitdrukkelijke 
vergunningsbeslissing per beveiligde zending aan de indiener van het beroep en, wanneer deze 
niet dezelfde zijn, aan de aanvrager van de vergunning moet worden bezorgd, heeft dit enkel tot 
doel om, onder andere in functie van artikel 4.8.16, §2, 1°, a VCRO, een vaste datum te verlenen 
aan deze betekening.  
 
Indien  de  deputatie  zou  hebben  verzuimd  om  een  afschrift  van  haar  beslissing  per  beveiligde 
zending aan de indiener van het beroep en/of de aanvrager van de vergunning te bezorgen dan 
zal  dit  enkel  tot  gevolg  hebben  dat de  deputatie  zich  in  haar  verweer  voor de Raad  in  beginsel 
niet  nuttig  zal  kunnen  beroepen  op  een  eventuele  exceptie  van  laattijdigheid.  De  gebeurlijke 
laattijdigheid van het beroep vindt in voorkomend geval immers een oorsprong in een schending 
door de deputatie van artikel 4.7.23, §3, eerste lid VCRO en zal bijgevolg in principe niet aan de 
verzoekende partij kunnen worden toegeschreven.  
 
Deze vaststelling verhindert echter niet dat de Raad steeds ambtshalve zal onderzoeken of een 
beroep op ontvankelijke wijze werd ingeleid en bijgevolg, ondanks een eventuele schending van 
artikel 4.7.23, §3, eerste lid VCRO, tot de laattijdigheid van het beroep kan besluiten wanneer uit 
het dossier zou blijken dat de verzoekende partij wist of in redelijkheid behoorde te weten dat een 
voor  haar  nadelige  of  hinderlijke  vergunningsbeslissing  werd  genomen  en  niettemin  heeft 
nagelaten om zich, gegeven de concrete omstandigheden van het dossier, op een diligente wijze 
te  informeren  omtrent  het  bestaan  en  de  inhoud  van  de  vergunningsbeslissing  om  vervolgens 
een beroep in te dienen bij de Raad.  
 
In de voorliggende zaak stelt de Raad vast dat aan de verwerende partij bij de betekening van de 
bestreden  beslissing  geen  schending  van  artikel  4.7.23,  §3,  eerste  lid  VCRO  kan  verweten 
worden. Uit de door de verwerende partij neergelegde stukken, die overigens niet worden betwist 
door de verzoekende partij, blijkt immers dat de bestreden beslissing per beveiligde zending van 
1  oktober  2009  aan  de  verzoekende  partij  werd  betekend.  De  omstandigheid  dat  deze  zending 
was gericht aan het oude adres van de verzoekende partij is in deze irrelevant. 
 
De  Raad  is  immers  van  oordeel  dat  van  de  verwerende  partij  redelijkerwijs  niet  kan  worden 
verwacht  dat  zij  bij  elke  zending  aan  de  verzoekende  partij  eerst  controleert  of  het  door  de 
verzoekende  partij  bij  verschillende  gelegenheden  opgegeven  adres  nog  altijd  actueel  is.  In 
zoverre  de  verzoekende  partij  ter  zitting  aanvoert  dat  de  verwerende  partij  wist  dat  haar  adres 
was gewijzigd, stelt de Raad vast dat de verzoekende partij hiertoe geen enkel concreet bewijs 
aanbrengt. 
 
Uit  de bij  het  verslag  van  de  provinciale  stedenbouwkundige  ambtenaar  van  3  september  2009 
gevoegde  foto’s  blijkt  weliswaar  dat  de  verzoekende  partij  hangende  de  administratieve 
beroepsprocedure  kennelijk  is  overgegaan  tot  de  plaatsing  van  de  kwestieuze  (tijdelijke) 
woonunit. De Raad is echter van oordeel dat de verwerende partij hieruit niet noodzakelijk diende 
af te leiden dat de verzoekende partij inmiddels ook daadwerkelijk was verhuisd. Dit laatste geldt 
des  te  meer  nu  de  Raad  over  geen  enkele  concrete  aanwijzing  beschikt  waaruit,  zelfs  niet 
onrechtstreeks,  kan  worden  afgeleid  dat  de  verzoekende  partij  tijdens  de  hoorzitting  van  8 

RvVb - 9 

 

september  2009  melding  heeft  gemaakt  van  haar  (voorgenomen)  adreswijziging.  Met  de 
verwerende  partij  moet  dan  ook  opgemerkt  worden  dat  de  verzoekende  partij  zelf  haar 
(voorgenomen) adreswijziging aan de verwerende partij kenbaar diende te maken omdat zij wist 
of  behoorde  te  weten  dat  spoedig  na  de  hoorzitting  een  beslissing  van  de  verwerende  partij 
omtrent haar beroep zou volgen. 
 
De verzoekende partij kan zich tot slot evenmin met goed gevolg beroepen op de omstandigheid 
dat het probleem zou zijn ontstaan bij de diensten van de Post (het zogenaamde ‘Do My Move’ 
waarbij gedurende een bepaalde periode aan het oude adres gerichte poststukken zonder meer 
naar  het  nieuwe  adres  worden  doorgestuurd).  De  verzoekende  partij  legt  hiertoe  immers  geen 
enkel concreet bewijs voor. Uit de stukken van het administratieve dossier blijkt integendeel dat 
de aangetekende zending van 1 oktober 2009 werd doorgestuurd naar het nieuwe adres van de 
verzoekende partij doch aldaar niet werd afgehaald. 
 
De  geldigheid  van  de  betekening  van  1  oktober  2009  kan  om  de  aangehaalde  redenen  niet 
betwist worden en kan evenmin afhangen van het handelen of het gebrek daaraan in hoofde van 
de  verzoekende  partij.  Gegeven  de  regelmatigheid  van  de  eerste  betekening,  is  de navolgende 
zending van 26 oktober 2009, zelfs al betrof dit geen beveiligde zending, irrelevant. 
 
De door de verwerende partij ingeroepen exceptie moet aangenomen worden. Het beroep van de 
verzoekende partij is laattijdig en derhalve onontvankelijk. 
 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

voorzitter van de derde kamer, 

 
1. Het beroep wordt onontvankelijk verklaard. 
 
2. De kosten van het beroep, bepaald op 175 euro, komen ten laste van de verzoekende partij. 
 
 
Dit  arrest  is  uitgesproken  te  Brussel,  in  openbare  terechtzitting  op  17  augustus  2010,  door  de 
Raad voor Vergunningsbetwistingen, derde kamer, samengesteld uit: 
 
 
Filip VAN ACKER, 
 
 
 
Eddie CLYBOUW, 
 
 
De griffier, 
 
 
 
 
 
Eddie CLYBOUW 

De voorzitter van de derde kamer, 

Filip VAN ACKER 

met bijstand van 

griffier. 

 

 

 

 

 

 

 

 

 

RvVb - 10 

 

