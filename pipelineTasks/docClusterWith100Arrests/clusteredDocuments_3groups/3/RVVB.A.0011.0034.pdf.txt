RAAD VOOR VERGUNNINGSBETWISTINGEN 

ARREST 

nr. A/2011/0034 van 29 maart 2011 

in de zaak 2010/0587/A/2/0696 

de heer ........., wonende te  2060 Antwerpen, .........  

 

 

verzoekende partij 

tegen: 
 
de deputatie van de provincieraad van ANTWERPEN 
 
verwerende partij 
 

 

 

 
 
In zake: 
 
 
 
 
 
 
 
 
 
 
 

I. 

VOORWERP VAN DE VORDERING 

 
De  vordering,  ingesteld  bij  aangetekende  brief  van  15  juni  2010  en  geregulariseerd  bij 
verzoekschrift  dat  op  17  augustus  2010  ter  griffie  van  de  Raad  tegen  ontvangstbewijs  werd 
afgegeven,  strekt  tot  de  vernietiging  van  het  besluit  van  de  deputatie  van  de  provincieraad  van 
Antwerpen van 11 februari 2010. 
 
Met  dit  besluit  heeft  de  deputatie  het  administratief  beroep  van  de  verzoekende  partij, 
handelende  namens  de  buurtgemeenschap, 
tegen  de  beslissing  van  het  college  van 
burgemeester  en  schepenen  van  de  stad  Antwerpen  van  2  oktober  2009  houdende  de 
voorwaardelijke vergunning voor de regularisatie van de functiewijziging garage/werkplaats naar 
meubelwinkel  in  de  Groenstraat  .........,  voor  het  samenvoegen  van  twee  winkelruimtes  en  de 
kelder  van  het  eigendom  Kerkstraat  .........  bij  de  Groenstraat  .........  om  als  één  volledige 
winkelruimte  dienst  te  doen  en  de  afbraak  van  het  gebouw  Groenstraat  .........  met  daarna 
nieuwbouw over 4 bouwlagen, gedeeltelijk ingewilligd. 
 
De  deputatie  heeft  aan  de  vergunningsaanvrager,  de  bvba  .........,  onder  voorwaarden  de 
stedenbouwkundige  vergunning  verleend  voor  de  functiewijziging  en  de  bijhorende  verbouwing 
van  de  winkelruimte  langs  de  Kerkstraat  en  de  winkelruimte  in  het  binnengebied  en  voor  de 
afbraak  en  nieuwbouw  aan  de  Groenstraat  zoals  aangeduid  op  de  gewijzigde  plannen,  doch 
geweigerd voor het verbouwen van de kelderverdieping langs de Kerkstraat. 
 
Het  betreft  de  percelen  gelegen  te  Antwerpen,  Kerstraat  .........  en  Groenstraat  .........  en  met 
kadastrale omschrijving .......... 
 
 

 

RvVb - 1 

 

 

II. 

VERLOOP VAN DE RECHTSPLEGING 

 
De  verwerende  partij  heeft  geen  antwoordnota  ingediend.  Zij  heeft  wel  een  afschrift  van  het 
administratief dossier neergelegd. De verzoekende partij heeft geen toelichtende nota ingediend. 
 
De  partijen  zijn  opgeroepen  voor  de  openbare  terechtzitting  van  1  maart  2011,  alwaar  de 
vordering tot vernietiging werd behandeld. 
 
Kamervoorzitter Hilde LIEVENS heeft verslag uitgebracht.  
 
De heer ........., verzoekende partij, die in persoon is verschenen, is gehoord.  
 
De  verwerende  partij,  hoewel  behoorlijk  opgeroepen,  is  niet  ter  zitting  verschenen.  Gelet  op 
artikel 4.8.24 VCRO verhindert de afwezigheid van partijen de geldigheid van de zitting, en  dus 
van de behandeling van de zaak, echter niet. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

FEITEN 

 
Op 13 juli 2009 (datum van het ontvangstbewijs) dient de verzoekende partij bij het college van 
burgemeester  en  schepenen  van  Antwerpen  een  aanvraag  in  voor  een  stedenbouwkundige 
vergunning voor  
“A.  De  regularisatie  van  de  bestemming  van  een  bestaand  magazijn  &  2  winkelruimtes  tot  1 
meubelwinkel & aanpassingswerken voor brandveiligheid 
B. Afbraak bestaand pand & nieuwbouw van stockruimte, laad- en loszone en 3 appartementen.”  
 
Uit het dossier blijkt dat het gaat over een aanvraag tot regularisatie van de functiewijziging van 2 
winkelruimtes, een ondergrondse parking en een autowerkplaats tot één grote meubelwinkel en 
tot  regularisatie  van  de  verbouwingswerken  voor  het  aanpassen  en  samenvoegen  van  deze 
panden,  tot  verkrijging  van  een  stedenbouwkundige  vergunning  voor  de  afbraak  van  een 
bestaand  pand  en  de  nieuwbouw  van  een  laadzone  en  3  appartementen  in  het  centrum  van 
Borgerhout. 
 
De  percelen  zijn,  zo  blijkt  uit  de  bestemmingsvoorschriften  van  het  bij  koninklijk  besluit  van  3 
oktober 1979 vastgesteld gewestplan „Antwerpen‟, gelegen in woongebied.  
 
De percelen zijn niet gelegen binnen een gebied waarvoor een goedgekeurd bijzonder plan van 
aanleg  of  ruimtelijk  uitvoeringsplan  geldt,  noch  binnen  de  omschrijving  van  een  behoorlijk 
vergunde, niet vervallen verkaveling. 
 
De  percelen  vallen  onder  het 
toepassingsgebied  van  de  gemeentelijke  bouw-  en 
woonverordening, zoals goedgekeurd bij ministerieel besluit van 26 maart 1986 en gepubliceerd 
in het Belgisch Staatsblad van 21 mei 1986. 
 

RvVb - 2 

 

Naar  aanleiding  van  het  openbaar  onderzoek,  georganiseerd  van  22  juli  2009  tot  en  met  21 
augustus 2009, worden vierentwintig bezwaarschriften ingediend waarvan er vijf - waaronder dat 
van de verzoekende partij - als geldig werden beschouwd.  
 
De brandweer brengt op 20 juli 2009 een voorwaardelijk gunstig advies uit. 
 
De lokale politie/verkeerspolitie brengt op 5 augustus 2009 gunstig advies uit. 
 
De  dienst  stadsontwikkeling/beleid/mobiliteit  en  verkeer  brengt  op  3  september  2009  een 
ongunstig advies uit. 
 
De  gemeentelijke  stedenbouwkundige  ambtenaar  brengt  op  17  september  2009  een 
voorwaardelijk gunstig advies uit. 
 
Het college van burgemeester en schepenen van de stad Antwerpen verleent op 2 oktober 2009 
een  stedenbouwkundige  vergunning  aan  de  vergunningsaanvrager,  onder  de  volgende 
voorwaarden: 
  de voorwaarden van de brandweer dienen strikt nageleefd 
  de  linkse  scheimuur  van  het  nieuwe  volume  in  de  Groenstraat  .........  dient  als  een 
volwaardige zijgevel afgewerkt te worden in overeenstemming met de voor- en achtergevel, 
nl. witte sierpleister op isolatie 

  het  achterste  raam  op  de  1e,  2e,  en  3e  verdieping  in  de  zijgevel  van  de  achterbouw  van  de 
nieuwbouw  aan  de  Groenstraat  wordt  uitgesloten,  terwijl  het  raam  in  de  achtergevel  bij  de 
desbetreffende slaapkamers moet verbreed worden 

  het laden en lossen dient te allen tijde inpandig en op het eigen perceel te gebeuren. 
 
Tegen  deze  beslissing  tekent  de  verzoekende  partij,  namens  de  buurtgemeenschap  op  5 
november 2009 administratief beroep aan bij de verwerende partij. 
 
In  zijn  eerste  verslag  van  onbekende  datum  adviseert  de  provinciale  stedenbouwkundige 
ambtenaar  de  verwerende  partij  om  het  beroep  in  te  willigen  en  de  stedenbouwkundige 
vergunning te weigeren.  
 
Na  de  partijen  te  hebben  gehoord  op  5  januari  2010,  beslist  de  verwerende  partij  op  7  januari 
2010 om de uitspraak te verdagen in functie van een overleg met de dienst stedenbouwkundige 
vergunningen van de stad Antwerpen. 
 
In  een  volgend  verslag  van  onbekende  datum  adviseert  de  provinciale  stedenbouwkundige 
ambtenaar om het beroep deels in te willigen. Hij adviseert om geen vergunning te verlenen voor 
het  verbouwen  van  de  kelderverdieping  langs  de  Kerkstraat  en  voor  de  afbraak  en  nieuwbouw 
aan  de  Groenstraat;  het  overige  komt  volgens  hem  in  aanmerking  voor  een  vergunning  onder 
voorwaarden. 
 
Na de partijen niet meer opnieuw te hebben gehoord, beslist de verwerende partij op 11 februari 
2010  om het  beroep  gedeeltelijk in  te  willigen  en, enerzijds,  de  stedenbouwkundige  vergunning 
onder  voorwaarden  te  verlenen  voor  de  functiewijziging  en  bijhorende  verbouwing  van  de 
winkelruimte langs de Kerkstraat en de winkelruimte in het binnengebied en voor de afbraak en 
nieuwbouw  aan  de  Groenstraat  en,  anderzijds,  de  stedenbouwkundige  vergunning  te  weigeren 
voor  het  verbouwen  van  de  kelderverdieping  langs  de  Kerkstraat.  Zij  overweegt  hierbij  het 
volgende: 
 

 

RvVb - 3 

 

 

groene 

ruimten, 

voor 

voor 

te  zijn 

inrichtingen, 

sociaal-culturele 

“… 
Volgens het vastgestelde gewestplan situeert de aanvraag zich in woongebied. 
De  woongebieden  zijn  bestemd  voor  wonen,  alsmede  voor  handel,  dienstverlening, 
ambacht  en  kleinbedrijf  voor  zover  deze  taken  van  bedrijf  om  redenen  van  goede 
ruimtelijke ordening niet in een daartoe aangewezen gebied moeten worden afgezonderd, 
voor 
openbare 
nutsvoorzieningen,  voor  toeristische  voorzieningen,  voor  agrarische  bedrijven.  Deze 
bedrijven,  voorzieningen  en  inrichtingen  mogen  echter  maar  worden  toegestaan  voor 
zover ze verenigbaar zijn met de onmiddellijke omgeving. 
De aanvraag is principieel in overeenstemming met deze planologische bestemming van 
het gewestplan.  
 
Watertoets:  Bij  nazicht  van  de  Vlaamse  kaart  met  de  overstromingsgevoelige  gebieden, 
blijkt  het  perceel  niet  gelegen 
in  een  effectief  of  een  mogelijk 
overstromingsgevoelig gebied.  
De  voorliggende  aanvraag  voorziet  geen  bijkomende  bebouwde  oppervlakte  of 
verharding en veroorzaakt bijgevolg geen schadelijk effect op de waterhuishouding.  
 
De aanvraag kan uit  het oogpunt  van  de  goede  ruimtelijke  ordening  gedeeltelijk worden 
aanvaard: 
 
Gezien de meubelzaak zich reeds lang ter plaatse bevindt en het feit dat het gebouw aan 
de  Kerkstraat  ooit  vergund  werd  als  meubelwinkel,  kan  deze  functie  hier  aanvaard 
worden, op voorwaarde dat de overlast voor de omgeving tot een minimum wordt beperkt 
en  de  voorschriften  uit  het  brandweeradvies  en  het  advies  van  het  Centrum  voor 
toegankelijkheid volledig worden nageleefd.  
 
De  ligging  van  de  winkel  in  een  binnengebied  dat  voor  de  brandweer  en  hulpdiensten 
moeilijk te bereiken is, noodzaakt strikte veiligheidsvoorzieningen. Om te voldoen aan de 
door  de  brandweer  gestelde  voorwaarden  dienen  er  aanpassingen  aan  de  plannen  te 
gebeuren.  Onder  andere  een  brandvrije  evacuatieweg  met  traphal  en  een  volwaardige 
buitentrap  tot  op  straatniveau  dienen  te  worden  geplaatst  (zie  in  rood  gewijzigde 
plannen).  
 
Het laden en lossen dient ten allen tijde inpandig en op het eigen perceel te gebeuren om 
de hinder voor de omgeving maximaal te beperken. 
 
De functiewijziging van de ondergrondse parking langs de Kerkstraat naar winkelruimte is 
niet aanvaardbaar.  
In  de  laad-  en  loszone  onder  het  appartementsgebouw  aan  de  Groenstraat  kunnen  5 
wagens schuin parkeren. Deze zone doet tevens dienst als laad- en loszone, zodat er niet 
steeds auto’s kunnen parkeren. Op de helling naar de voormalige ondergrondse parking 
aan  de  Kerkstraat  kunnen  3  wagens  parkeren.  Gezien  de  grote  oppervlakte  en  de  aard 
van de winkel wordt aangenomen dat er, naast bezoekers per fiets of te voet, ook velen 
met de wagen komen. Door zo weinig inpandige parkeerplaatsen te voorzien (zowel voor 
bewoners, klanten als personeel) ontstaat er grote parkeerdruk op het openbaar domein 
in dit reeds zeer drukke woongebied. De parking dient behouden te blijven als parking om 
de parkeerdruk van het project te verminderen. 
 

RvVb - 4 

 

De  afbraak  van  de  woning  aan  de  Groenstraat  en  nieuwbouw  van  3  appartementen  is 
volgens  de deputatie  aanvaardbaar onder de voorwaarden  gesteld  door het  college  van 
burgemeester en schepenen.  
De  afbraak  van  het  bestaande,  verouderde  pand  en  vervanging  door  een  propere 
nieuwbouw  betekent  een  verbetering  van  de  bestaande  toestand.  Het  bouwvolume  is 
compacter en sluit beter aan bij de bestaande bebouwing. Een beperkte verdichting van 3 
naar 4 bouwlagen is aanvaardbaar en ook het plat dak gezien dit reeds aanwezig was bij 
pand  nr.  .........  en  de  bestaande  kroonlijsthoogte  behouden  blijft.  Tevens  wordt  er  laad- 
en losmogelijkheid binnen het eigen perceel gecreëerd. 
Als voorwaarden worden opgelegd, conform het besluit van het college van burgemeester 
en  schepenen,  dat  de  linkse  scheimuur  van  de  nieuwbouw  aan  de  Groenstraat  als  een 
volwaardige  zijgevel  wordt  afgewerkt  in  overeenstemming  met  de  voor-  en  achtergevel, 
t.t.z.  witte  sierpleister  op  isolatie,  en  dat  het  achterste  raam  op  de  verdiepingen  in  de 
zijgevel  van  de  nieuwbouw  aan  de  Groenstraat  wordt  uitgesloten,  terwijl  het  raam  in  de 
achtergevel  bij  desbetreffende  slaapkamers  verbreed  wordt  (zie  in  rood  gewijzigde 
plannen). 
 
De  aanvraag  kan  vanuit  ruimtelijk  oogpunt  aanvaard  worden  onder  hoger  vermelde 
voorwaarden.  Het  omvormen  van  de  kelderverdieping  aan  de  Kerkstraat  naar  toonzaal 
kan echter vanuit de goede ruimtelijke ordening niet aanvaard worden. De ondergrondse 
parkeergarage dient behouden te blijven. 
…” 

 

 

Aan de stedenbouwkundige vergunning, koppelt de verwerende partij de volgende voorwaarden: 
  de opmerkingen in het advies van 16 juli 2009 van de stedelijke brandweer strikt naleven 
  de opmerkingen in het advies van 27 november 2009 van het Centrum voor toegankelijkheid 

van de provincie Antwerpen voldoen 

  het laden en lossen te allen tijde inpandig en op het eigen perceel te laten gebeuren 
  de  linkse  scheimuur  van  de  nieuwbouw  aan  de  Groenstraat  als  een  volwaardige  zijgevel 

afwerken, in overeenstemming met de voor- en achtergevel, nl. witte sierpleister op isolatie 

  het achterste raam op de verdiepingen in de zijgevel van de nieuwbouw aan de Groenstraat 
wordt uitgesloten, terwijl het raam in de achtergevel bij desbetreffende slaapkamers verbreed 
wordt. 

 
Dit is de bestreden beslissing. 
 
 

IV. 

ONTVANKELIJKHEID  VAN  DE  VORDERING  TOT  VERNIETIGING:  TOEPASSING  VAN  ARTIKEL 
4.8.16, §1, TWEEDE LID VCRO 

 
De registratie van een inkomend verzoekschrift conform artikel 4.8.17, §1 VCRO door de griffier 
van  de  Raad,  ongeacht  of  deze  registratie  geschiedt  na  regularisatie  conform  artikel  4.8.17,  §2 
VCRO,  moet  in  essentie  worden  aangemerkt  als  de  beoordeling  van  de  vormelijke  volledigheid 
van  het  betrokken  verzoekschrift  en  impliceert  geenszins,  ook  niet  gedeeltelijk,  de  bevestiging 
van  de  ontvankelijkheid  van  het  verzoekschrift.  De  registratie  van  een  verzoekschrift  verhindert 
derhalve  niet  dat  het  beroep  tot  schorsing  en/of  vernietiging  in  voorkomend  geval  alsnog 
onontvankelijk wordt verklaard. 
 
 

 

RvVb - 5 

 

Standpunt van de partijen 
 
Ter  openbare  terechtzitting  van  1  maart  2011  beklemtoont  de  verzoekende  partij  dat  zij  in 
onderhavige  procedure  in  eigen  naam  verschijnt  en  niet  namens  de  buurtgemeenschap. 
Teneinde  de  tijdigheid  van  haar  verzoekschrift  te  beoordelen  beroept  zij  zich  vervolgens  op  de 
aanplakking  en  niet  op  de  betekening  die  aan  haar  in  naam  van  de  buurtgemeenschap  werd 
gedaan.  Zij  voert  aan  dat  de  aanplakking  van  de  bestreden  beslissing  laattijdig  of  zelfs  niet 
gebeurd zou zijn. 
 
 
Beoordeling door de Raad 
 
De Raad stelt vast dat het bij de verwerende partij ingesteld administratief beroep dat aanleiding 
heeft gegeven tot de bestreden beslissing,  opgesteld is in de zin van  “wij, de buurtbewoners … 
beroep  aantekenen  …”  en  “Daarom  vragen  wij  aan  de  deputatie  …  om  op  basis  van 
bovenstaande onze klacht … gegrond te verklaren … Waarvoor onze dank voor uw begrip en om 
hierdoor  onze  leefkwaliteit  te  verbeteren  en  ervoor  te  zorgen  dat  onze  woonbuurt  weer  een 
woonbuurt wordt”.  
 
Het beroepschrift is ook ondertekend als volgt: 
 
 

“De buurtgemeenschap 
i/o32 ......... 
Kerkstraat ......... 
2060 Antwerpen” 

 

 
In een voetnoot 32 wordt het volgende gesteld: 
 

“Ondergetekende van dit document  maakt deel uit van de  buurtbewoners gemeenschap 
(die  zich  sedert  het  indienen  van  de  bezwaarschriften  nog  vergroot  heeft)  die  zich 
manifesteert en in beroep gaat tegen de uitreiking van de vergunning tot regularisatie en 
fungeert hier als spreek(schrijf)buis van de bewoners”. 
 

Het is bijgevolg effectief zo dat de verzoekende partij ten tijde van het administratief beroep bij de 
verwerende partij uitsluitend handelde namens de buurtgemeenschap. 
 
Met haar vordering bij de Raad echter, ingesteld bij aangetekende brief van 15 juni 2010, spreekt 
de verzoekende partij nog louter in termen van “wij”, zonder meer. Zij stelt verder ook uitdrukkelijk 
dat “ Daarenboven durven de buren geen actie ondernemen…”.  
 
De vordering is tenslotte als volgt ondertekend: 
 
 

“......... 
Kerkstraat ......... 
2060 Antwerpen” 

 

 
Het is bijgevolg duidelijk dat de verzoekende partij nu – in tegenstelling tot voorheen - niet meer 
handelt namens de buurtgemeenschap, doch wel volledig in eigen naam. De verzoekende partij 
bevestigde dit ook uitdrukkelijk ter openbare terechtzitting van 1 maart 2011.  
 
De vraag stelt zich dan ook of dit nog mogelijk is. 
 

RvVb - 6 

 

Artikel  4.8.16,  §1,  tweede  lid  VCRO  bepaalt  dat  de  belanghebbende,  aan  wie  kan  worden 
verweten dat hij een voor hem nadelige vergunningsbeslissing niet heeft bestreden door middel 
van het daartoe openstaande georganiseerd administratief beroep bij de deputatie, wordt geacht 
verzaakt te hebben aan zijn recht om zich tot de Raad te wenden. 
 
Aangezien  de  verzoekende  partij  als  individu  eveneens  in  de  onmiddellijke  buurt  van  het 
bestreden project woonachtig is, had zij op grond van artikel 4.7.21, §2, 2° VCRO als natuurlijke 
persoon  die  rechtstreekse  of  onrechtstreekse  hinder  of  nadelen  kan  ondervinden  ingevolge  de 
beslissing  van  het  college  van  burgemeester  en  schepenen  van  de  stad  Antwerpen,  (mede)  in 
eigen  naam  beroep  kunnen  aantekenen  bij  de  verwerende  partij,  voor  zover  zij  die  hinder  en 
nadelen  aannemelijk  kon  maken.  Zij  heeft  dit  duidelijk  niet  gedaan,  en  ervoor  geopteerd  om 
uitsluitend namens de buurtgemeenschap die beslissing te bestrijden. 
 
De  Raad  kan  bijgevolg  niet  anders  dan  te  besluiten  dat  de  verzoekende  partij  als  individu 
verzaakt heeft aan haar recht om zich tot de Raad te wenden. Eventuele problemen in verband 
met de aanplakking zijn dan ook niet meer relevant. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
 
1. Het beroep wordt onontvankelijk verklaard. 
 
2.  De  kosten  van  het  beroep,  bepaald  op  175,00  euro,  komen  ten  laste  van  de  verzoekende 
partij. 
 
 
Dit arrest is uitgesproken te Brussel, in openbare terechtzitting op 29 maart 2011, door de Raad 
voor Vergunningsbetwistingen, tweede kamer, samengesteld uit: 
 
 
Hilde LIEVENS, 
 
 
 
Hildegard PETTENS,  toegevoegd griffier. 
 
 
De toegevoegd griffier, 
 
 
 
 
 
Hildegard PETTENS 
 

De voorzitter van de tweede kamer, 

voorzitter van de tweede kamer, 

met bijstand van 

Hilde LIEVENS 

 

 

 

 

 

 

 

 

 

RvVb - 7 

 

