RAAD VOOR VERGUNNINGSBETWISTINGEN 

TUSSENARREST 

nr. A/2011/0009 van 15 februari 2011 

in de zaak 2010/0370/A/2/0342 

.........  
 
bijgestaan en vertegenwoordigd door: 
advocaat Luc NAUDTS 
kantoor houdende te 3530 Houthalen-Helchteren, Springstraat 12 
 
verzoekende partij 
 
tegen: 
 
de deputatie van de provincieraad van VLAAMS-BRABANT 
 
bijgestaan en vertegenwoordigd door: 
advocaat Dany SOQUET 
kantoor houdende te 3080 TERVUREN, Merenstraat 28 
bij wie keuze van woonplaats wordt gedaan 
 
verwerende partij 
 

 

 

 
 
In zake: 
 
 
 
 
 
 
 
 
 
 
 
 
 
 
 

 
 

I. 

VOORWERP VAN DE VORDERING 

 
De vordering, ingesteld bij aangetekende brief van 19 april 2010, strekt tot de vernietiging van het 
besluit van de deputatie van de provincieraad van Vlaams-Brabant van 11 maart 2010. 
 
Met  dit  besluit  heeft  de  deputatie  het  administratief  beroep  van  de  verzoekende  partij  en  zijn 
echtgenote  tegen  de  beslissing  van  het  college  van  burgemeester  en  schepenen  van  de  stad 
Diest  van  30  november  2009  houdende  enerzijds  het  vergunnen  van  de  oprichting  van  een 
keermuur en anderzijds het weigeren van het uitbreiden van een bestaand terras, niet ingewilligd. 
 
De  deputatie  heeft  aan  de  verzoekende  partij  en  zijn  echtgenote  de  stedenbouwkundige 
vergunning geweigerd voor het uitbreiden van het bestaand terras met betonnen keerwanden.  
 
Het betreft een perceel gelegen te ......... en met kadastrale omschrijving .......... 
 
 

 

RvVb - 1 

 

 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  het  originele  administratief  dossier 
neergelegd. De verzoekende partij heeft een wederantwoordnota ingediend. 
 
De  partijen  zijn  opgeroepen  voor  de  openbare  terechtzitting  van  8  februari  2011,  alwaar  de 
vordering tot vernietiging werd behandeld. 
 
Kamervoorzitter Hilde LIEVENS heeft verslag uitgebracht.  
 
Advocaat  Luc  NAUDTS  die  verschijnt  voor  de  verzoekende  partij  en  advocaat  Janina 
VANDEBROECK  die  loco  advocaat  Dany  SOCQUET  verschijnt  voor  de  verwerende  partij,  zijn 
gehoord.  
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

FEITEN 

 
Op 27 juli 2009 (datum van het ontvangstbewijs) dient de verzoekende partij bij het college van 
burgemeester  en  schepenen  van  de  stad  Diest  een  aanvraag  in  voor  een  stedenbouwkundige 
vergunning voor “de aanleg van een terras”.  
 
De  woning  waarop  de  aanvraag  betrekking  heeft  maakt  deel  uit 
van  een 
groepswoningbouwproject  van  10  geschakelde  woningen  die  bijna  identiek  zijn  aan  elkaar  en 
waarbij het project het hellende terrein volgt. De woning van de verzoekende partij is de laatste 
en grenst aan het hoger gelegen openbaar domein. Tussen de woning van de verzoekende partij 
en  de  voorlaatste  woning  is  er  een  hoogteverschil  van  ongeveer  1,65m.  De  verzoekende  partij 
kocht  zijn  woning  met  een  afgewerkte  terrasvloer  van  2m  met  treden  die  het  hoogteverschil 
opvangen.  De  gemeenschappelijke  perceelsgrens  werd  over  een  diepte  van  4m  afgewerkt  met 
een betonnen keerwand. De verzoekende partij heeft het bestaande terras uitgebreid tot op een 
diepte  van  4  meter  en  daarop  aansluitend  een  nieuwe  trap  aangelegd  door  aan  weerszijden 
nieuwe  bijkomende  betonnen  keerwandelementen  te  plaatsen.  Langsheen  de  kant  van  het 
openbaar domein werd eveneens de bestaande keermuur verder in de diepte uitgebreid. Op 12 
juni  2009  werd  aan  de  verzoekende  partij  een  schriftelijk  bevel  tot  onmiddellijke  staking  van  de 
werken betekend bij  toepassing  van  artikel 154  van  het decreet  van  18 mei  1999  houdende  de 
organisatie van de ruimtelijke ordening. De verzoekende partij vraagt nu de regularisatie van de 
uitbreiding van het terras met de daarbij behorende betonnen keerwandelementen. 
 
Het  perceel  is,  zo  blijkt  uit  de  bestemmingsvoorschriften  van  het  bij  koninklijk  besluit  van  7 
november 1978 vastgesteld gewestplan ‘Aarschot-Diest’, gelegen in woongebied.  
 
Het  perceel  is  eveneens  gelegen  binnen  de  grenzen  van  het  op  10  maart  1995  goedgekeurd 
bijzonder  plan  van  aanleg  ‘De  Demer  D/2059/19b’,  meer  bijzonder  in  een  ‘strook  voor  private 
tuinen’.  
 
Het  perceel  is  niet  gelegen  binnen  de  omschrijving  van  een  behoorlijk  vergunde,  niet  vervallen 
verkaveling. 

RvVb - 2 

 

 
Er werd geen openbaar onderzoek georganiseerd. 
 
Het  Agentschap  Ruimte  en  Erfgoed,  afdeling  Onroerend  Erfgoed  brengt  op  een  niet  gekende 
datum een gunstig advies uit. 
 
De  aangevraagde  werkzaamheden  zijn  vrijgesteld  van  het  voorafgaand  advies  van  de 
gewestelijke stedenbouwkundige ambtenaar. 
 
Het  college  van  burgemeester  en  schepenen  van de  stad  Diest  verleent  op  30  november  2009 
enkel een stedenbouwkundige vergunning aan de verzoekende partij voor het plaatsen van een 
keerwand  grenzend  aan  de  .........  en  weigert  de  stedenbouwkundige  vergunning  voor  de 
uitbreiding van het terras, en overweegt hierbij het volgende: 
 

“… 
Overwegende dat de aaneengesloten woningen beschikken over een kleine stadstuin. 
Door  de  reeds  bestaan  de  bebouwing  en  de  reeds  aanwezige  infrastructuur  is  de 
structuur van het gebied gekend. 
Overwegende  dat  achter  de  woning  .........  een  terras  ligt  van  2,00  m  en  met  de 
aanpalende gebuur ......... een keermuur staat van over een lengte van 4,150m. 
Achter het terras bevinden zich trappen naar de lager gelegen tuin. 
Overwegende dat de aanvraag het plaatsen betreft van een keerwand grenzende aan de 
.........,  en  het  plaatsen  van  een  keerwand  evenwijdig  met  de  achtergevel  op  4,150m 
achter  de  achtergevel  om  alzo  het  bestaande  terras  te  vergroten.  Evenwijdig  met  de 
keerwand langs de ......... wordt nog een keerwand geplaatst om alzo een trap te kunnen 
verwezenlijken om het niveauverschil te overbruggen. 
Overwegende dat het vergroten van het terras van 2,00m naar 4,150m de privacy van de 
aanpalende buur (.........) ernstig in het gedrang komt. 
 
BEOORDELING VAN DE GOEDE RUIMTELIJKE ORDENING 

Overwegende dat er door de aanvraag geen elementen ontstaan die de goede ruimtelijke 
ordening in het gedrang brengen, stellen wij dat de keerwand grenzend aan de ......... kan 
geplaatst  worden  dit  ter  ondersteuning  van  de  aanpalende  talud  maar  dat  de  keerwand 
evenwijdig  met  de  achtergevel  van de  woning  op 4,150m  niet  mag  geplaatst  worden  en 
de keerwand evenwijdig met de keerwand langs de ......... voor het plaatsen van de trap 
niet kan geplaatst worden en het terras niet mag vergroot worden van 2,00m tot 4,150m, 
dat vanaf het terras 2,00m terug de trappen dienen geplaatst naar de lager gelegen tuin. 
 
ALGEMENE CONCLUSIE 

Om bovenvermelde redenen is het ingediende project planologisch verantwoord voor het 
plaatsen  van  en  keerwand,  maar  het  vergroten  van  het  terras  op  deze  lokatie  is 
planologisch niet verantwoord. 
…” 
 

 
Tegen  deze  beslissing  tekent  de  verzoekende  partij  en  zijn  echtgenote  op  28  december  2009 
administratief  beroep  aan  bij  de  verwerende  partij,  enkel  wat  betreft  de  weigering  voor  de 
uitbreiding van het terras. 
 
In  zijn  verslag  van  29  januari  2010  adviseert  de  provinciale  stedenbouwkundige  ambtenaar  de 
verwerende  partij  om  het  beroep  niet  in  te  willigen  en  de  stedenbouwkundige  vergunning  te 
weigeren. 
 

RvVb - 3 

 

Na  de  partijen  te  hebben  gehoord  op  11  maart  2010,  beslist  de  verwerende  partij  op  11  maart 
2010 om het beroep niet in te willigen en de stedenbouwkundige vergunning voor de uitbreiding 
van  een  bestaand  terras  met  betonnen  keerwanden  te  weigeren  en  overweegt  hierbij  het 
volgende: 

 

 

“… 
2.  De  aanvraag  is  niet  gelegen  binnen  een  overstromingsgevoelige  zone.  De  aanvraag 
voorziet  in  de  uitbreiding  van  een  terras  met  een  kleine  toename  van  de  bebouwde 
oppervlakte.  De  uitbreiding  valt  onder  de  ondergrens  van  de  toepassing  van  de 
provinciale verordening op het afkoppelen van hemelwater. De aanvraag houdt dus geen 
wezenlijke  vermindering  in  van  de  infiltratiecapaciteit  van  de  bodem.  Er  dienen  geen 
bijzondere  maatregelen  te  worden  vooropgesteld.  In  deze  omstandigheden  kan  in  alle 
redelijkheid  verwacht  worden  dat  er  geen  schadelijk  effect  wordt  veroorzaakt  in  de 
plaatselijke  waterhuishouding,  noch  dat  dit  mag  verwacht  worden  ten  aanzien  van  het 
eigendom in aanvraag. 
 
3.  volgens  de  bepalingen  van  het  BPA  bevindt  het  terras  zich  in  de  “strook voor  private 
tuinen (T)” De gevraagde werken zijn niet in strijd met het BPA. 
 
4.  De  aanleg  van  een  terras  behoort  tot  de  normale  tuinuitrusting,  ook  in  kleine 
stadstuinen.  Weliswaar  dient  het  ontwerp  zich 
richten  naar  de  gangbare 
stedenbouwkundige  principes  om  tot  een  goede  ruimtelijke  ordening  te  komen.  Het 
ontwerp  houdt  onvoldoende  rekening  met  de  specifieke  terreineigenschappen  en  de 
relatie tot de aanpalende woning met terras. 
 
Over  een  bijkomende  lengte  van  2m  wordt  het  schuine  maaiveld  verhoogd  en  tot  een 
horizontaal  vlak  gebracht  aansluitend  tegen  het  bestaande  terras  op  49,50cm  onder  de 
vloerpas  van  de  woning.  De  nieuwe  terrasvloer  ligt  ±1,3m  hoger  dan  de  terrasvloer  van 
de  nabuur.  Er  is  geen  enkele  verticale  afscherming  voorzien  op  de  perceelsgrens.  De 
privacy tussen de aanpalende woningen en tuinen wordt ernstig verstoord. 
 
5. Een alternatief met een beperkte afgraving van het talud, een terras aan de kant van 
de ......... en op hetzelfde niveau als het terras van de nabuur en de mogelijkheid voor een 
schermbeplanting (haag, klimop) tussen de percelen, kan overwogen worden. Dergelijke 
aanpassingen  van  het  ontwerp  kan  evenwel  niet  beoordeeld  worden  binnen  de  actuele 
beroepsprocedure  en  dient  het  voorwerp  uit  te  maken  van  een  nieuwe  aanvraag  bij  het 
college van burgemeester en schepenen. 
 
Aan  de  deputatie wordt  voorgesteld  om  het  beroep  niet  in  te willigen en de aanvraag  te 
weigeren, om volgende redenen: 
-  De aanvraag brengt de privacy tussen de aangrenzende percelen in het gedrang. 
….” 

te 

Dit is de bestreden beslissing. 
 
 

 

RvVb - 4 

 

IV. 

ONTVANKELIJKHEID VAN DE VORDERING TOT VERNIETIGING 

 

A.  Ontvankelijkheid wat betreft de tijdigheid van het beroep 

 
De  bestreden  beslissing  werd  aan  de  verzoekende  partij  en  zijn  echtgenote  betekend  per 
aangetekende brief van 23 maart 2010. 
 
Het  door  de  verzoekende  partij  ingestelde  beroep,  bij  aangetekende  brief  van  19  april  2010,  is 
dus tijdig. 
 
 

B.  Ontvankelijkheid wat betreft het voorwerp van het beroep 

 
Standpunt van de partijen 
 
inleidende  verzoekschrift  als 
In  zowel  het 
wederantwoordnota vraagt de verzoekende partij: 
 

in  het  beschikkende  gedeelte  van  haar 

“… 
het  bestreden  besluit  teniet  te  doen en  te  zeggen dat  de  aanvraag  van  verzoekers  voor 
de uitbreiding van een bestaand terras met betonnen keerwanden, op een perceel grond 
gelegen  …..  goedgekeurd  wordt;  minstens  de  stad  Diest  op  te  leggen  daaromtrent  een 
positieve  beslissing  te  nemen  of  elke  andere  beslissing  te  treffen  die  hun  rechten 
vrijwaart. 
…” 

 
Beoordeling door de Raad 
 
De  verzoekende  partij  vraagt  in  eerste  instantie  de  vernietiging  van  het  bestreden  besluit.  Dit 
verzoek is uiteraard, gelet op artikel 4.8.1, tweede lid VCRO, ontvankelijk.  
 
In  zoverre  echter  de  verzoekende  partij  aan  de  Raad  vraagt  te  zeggen  ‘dat  de  aanvraag  van 
verzoekers  voor  de  uitbreiding  van  een  bestaand  terras  met  betonnen  keerwanden,  op  een 
perceel grond gelegen ….. goedgekeurd wordt; minstens de stad Diest op te leggen daaromtrent 
een positieve beslissing te nemen of elke andere beslissing te treffen die hun rechten vrijwaart’, 
stelt de Raad vast dat dit onderdeel van het verzoek manifest onontvankelijk is. 
 
De Raad heeft immers, als administratief rechtscollege, enkel een annulatiebevoegdheid, waarbij 
hij  tot  vernietiging  zal  overgaan  indien  hij  na  een  legaliteitstoets  vaststelt  dat  de  bestreden 
beslissing  onregelmatig  is  (artikel  4.8.3,  §1  VCRO).  Ook  de  aan  de  Raad  toegekende 
opportuniteitstoets van de kennelijke onredelijkheid of onzorgvuldigheid van de toetsing, door de 
overheid, aan de goede ruimtelijke ordening (artikel 4.8.3, §2 VCRO), verleent aan de Raad niet 
de bevoegdheid om zelf een vergunning toe te kennen of om aan een overheid een injunctie te 
geven een positieve beslissing te nemen. 
 
 

 

RvVb - 5 

 

 

 

V. 

ONDERZOEK VAN DE VORDERING TOT VERNIETIGING 

A.  Vooraf 

 
Onverminderd  de  eventuele  gegrondheid  van  de  door  de  verzoekende  partij  ingeroepen 
middelen,  en  alvorens  deze  middelen  te  beoordelen  en  er  een  uitspraak  over  te  doen,  acht  de 
Raad  het  aangewezen,  teneinde  de  tegensprekelijkheid  van  het  debat  te  garanderen,  dat  aan 
partijen de mogelijkheid wordt geboden te antwoorden op de hierna geformuleerde ambtshalve 
middelen die de Raad, gelet op artikel 4.8.3, §2 VCRO, ten aanzien van de bestreden beslissing 
in overweging neemt.  
 
 

B.  Schending  van  artikel  4.7.23,  §1,  eerste  lid  VCRO,  de  artikelen  2  en  3  van  de  wet 
van  29  juli  1991  betreffende  de  formele  motivering  van  bestuurshandelingen,  de 
materiële  motiveringsplicht  en  de  beginselen  van  behoorlijk  bestuur,  meer 
specifiek het zorgvuldigheidsbeginsel 

 
 
Eerste onderdeel 
 
Artikel 4.7.23, §1, eerste lid VCRO bepaalt uitdrukkelijk dat de deputatie haar beslissing over het 
ingestelde  beroep  neemt  op  grond  van  het  verslag  van  de  provinciale  stedenbouwkundige 
ambtenaar.  
 
In  het  licht  van  de  formele  en  materiële  motiveringsplicht,  vereist  artikel  4.7.23,  §1,  eerste  lid 
VCRO dat  uit  de  bestreden  beslissing  zelf moet  worden kunnen  afgeleid of de  deputatie  bij  het 
nemen  van  haar  beslissing  op  gemotiveerde  wijze  is  afgeweken  van  het  verslag  van  de 
provinciale stedenbouwkundige ambtenaar, dan wel of de deputatie zich op gemotiveerde wijze 
heeft  aangesloten  bij  de  visie  van  de  provinciale  stedenbouwkundige  ambtenaar  en  zich  de 
motieven van de provinciale stedenbouwkundige ambtenaar heeft eigen gemaakt.  
 
Artikel 4.7.23, §1, eerste lid VCRO veronderstelt dus met andere woorden dat zowel de feitelijke 
als  de 
juridische  determinerende  overwegingen  van  het  verslag  van  de  provinciale 
stedenbouwkundige ambtenaar worden opgenomen in de beroepsbeslissing zodat op basis van 
de beslissing zelf kan nagegaan worden of de deputatie haar beslissing daadwerkelijk op grond 
van het verslag van de provinciale stedenbouwkundige ambtenaar heeft genomen. 
 
De Raad stelt evenwel vast dat de verwerende partij in de bestreden beslissing in het geheel niet 
verwijst  naar  het  verslag  van  de  provinciale  stedenbouwkundige  ambtenaar.  De  provinciale 
stedenbouwkundige ambtenaar was ook niet aanwezig op de hoorzitting van 11 maart 2010. De 
omstandigheid dat het verslag van de provinciale stedenbouwkundige ambtenaar zich gebeurlijk 
in het administratief dossier bevindt en aldus consulteerbaar is of was voor de partijen, volstaat 
niet. 
 
Aangezien  in  de  bestreden  beslissing  op  geen  enkele  wijze  melding  wordt  gemaakt  van  de 
feitelijke  en  juridische  determinerende  overwegingen  van  het  verslag  van  de  provinciale 
stedenbouwkundige  ambtenaar,  kan  niet  worden  nagegaan  of  de  deputatie  haar  beslissing 
daadwerkelijk op grond van vermeld verslag heeft genomen en hierbij eventuele andersluidende 
overwegingen op afdoende wijze heeft weerlegd, schendt de bestreden beslissing artikel 4.7.23, 
§1,  eerste  lid  VCRO,  de  artikelen  2  en  3  van  de  wet  van  29  juli  1991  betreffende  de  formele 
motivering van bestuurshandelingen, evenals de materiële motiveringsplicht.  
 

RvVb - 6 

 

 
Tweede onderdeel 
 
Aangezien uit de bestreden beslissing niet kan worden afgeleid of zij daadwerkelijk op grond van 
het verslag van de provinciale stedenbouwkundige ambtenaar werd genomen, minstens dat niet 
kan worden vastgesteld of de verwerende partij rekening heeft gehouden met de determinerende 
overwegingen,  zowel  in  feite  als  in  rechte,  van  vermeld  verslag,  en dit  ongeacht  de  aard  en de 
draagwijdte ervan, schendt de bestreden beslissing het zorgvuldigheidsbeginsel.  
 
Opdat de verwerende partij een zorgvuldige beslissing zou kunnen nemen, dient zij de aanvraag 
aan  een  eigen,  zorgvuldig  en  afdoende  onderzoek  te  onderwerpen.  Gelet  op  artikel  4.7.23,  §1, 
eerste lid VCRO kan niet worden betwist dat het verslag van de provinciale stedenbouwkundige 
ambtenaar hierbij een essentieel en noodzakelijk te onderzoeken aspect van het dossier is. 
 
De  omstandigheid  dat  de  verwerende  partij  in  de  bestreden  beslissing  middels  een  stijlformule 
verwijst naar het bestaan van ‘een verslag’ volstaat niet, temeer daar zelfs niet duidelijk is of het 
hier gaat over het verslag van de provinciale stedenbouwkundige ambtenaar, dan wel over een 
algemeen verslag omtrent het dossier, uitgebracht door een lid van de deputatie. 
 
De bestreden beslissing is derhalve kennelijk onzorgvuldig. 
 
 

C.  Schending  van  artikel  4.7.21,  §1  VCRO,  artikel  4.3.1,  §2  VCRO,  de  artikelen  2  en  3 
van  de  wet  van  29 
formele  motivering  van 
bestuurshandelingen,  de  materiële  motiveringsplicht  en  de  beginselen  van 
behoorlijk  bestuur,  meer 
en  het 
zorgvuldigheidsbeginsel 
 

juli  1991  betreffende  de 

redelijkheidsbeginsel 

specifiek  het 

 
Artikel 4.7.21, §1 VCRO bepaalt uitdrukkelijk dat de deputatie bij het behandelen van het beroep 
de aanvraag in haar volledigheid dient te onderzoeken. 
 
In het licht van de formele en materiële motiveringsplicht, vereist artikel 4.7.21, §1 VCRO dat de 
deputatie,  ook  wat  betreft  de  verenigbaarheid  van  de  aanvraag  met  de  goede  ruimtelijke 
ordening, de redenen vermeldt waarop de vergunningverlenende overheid haar beslissing steunt 
en  waaruit  blijkt  dat  zij  is  uitgegaan  van  gegevens  die  in  rechte  en  in  feite  juist  zijn,  dat  zij  die 
correct  heeft  beoordeeld  en  dat  zij  op  grond  daarvan  in  redelijkheid  tot  haar  besluit  is  kunnen 
komen. 
 
Art.  4.3.1,  §2  VCRO  somt  drie  categorieën  van  criteria  op  aan  de  hand  waarvan  de  goede 
ruimtelijke ordening dient beoordeeld te worden.  
Eén  van  deze  criteria  betreft  de  inpasbaarheid  van  het  project  in  de  onmiddellijke  en  ruimere 
omgeving  waaronder 
elementen, 
hinderaspecten, gebruiksgenot, enz., dit alles met inachtneming van de doelstellingen van artikel 
1.1.4 VCRO. 
 
De  Raad  stelt  enerzijds  vast  dat  de  verwerende  partij  wat  betreft  de  uitbreiding  van  het  terras 
beslist tot de weigering van de stedenbouwkundige vergunning op grond van een determinerend 
motief,  zijnde  de  ernstige  verstoring  van  de  schending  van  de  privacy  tussen  de  aanpalende 
woningen  en  tuinen  omdat  er  geen  enkele  verticale  afscherming  wordt  voorzien  op  de 
perceelsgrens. 
 

visueel-vormelijke 

inpasbaarheid, 

de 

functionele 

RvVb - 7 

 

ingediende 
Anderzijds  stelt  de  Raad  vast  dat  op  de  door  de  verzoekende  partij 
regularisatieplannen uitdrukkelijk op de perceelsgrens een aluminium kaderpaneel werd voorzien 
van lichtdoorlatend mat veiligheidsglas en dit over de volledige diepte van de uitbreiding van het 
terras. 
 
In de uitoefening van het hem opgedragen wettigheidstoezicht mag de Raad zijn beoordeling van 
de goede ruimtelijke ordening niet in de plaats stellen van die van de deputatie. Wel is de Raad 
bevoegd  om  na  te  gaan  of  de  deputatie  de  haar  terzake  toegekende  appreciatiebevoegdheid 
zorgvuldig  en  binnen  redelijke  grenzen  heeft  uitgeoefend,  of  zij  is  uitgegaan  van  de  juiste 
feitelijke gegevens en of zij alle relevante factoren in acht heeft genomen, of zij deze correct heeft 
beoordeeld en of zij op basis daarvan in redelijkheid tot haar beslissing is gekomen. 
 
De  Raad  is  van  oordeel  dat  in  dit  geval  de  deputatie  de  toetsing  van  de  goede  ruimtelijke 
ordening kennelijk onredelijk minstens onzorgvuldig heeft gedaan door geen rekening te houden 
met alle feitelijke gegevens die op de regularisatieplannen vermeld staan, in het bijzonder met de 
verticale afschermingswanden op de perceelsgrens. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. De Raad heropent de debatten en verzoekt de verwerende partij en de verzoekende partij om 
met  een  aanvullende  nota  en  binnen  een  termijn  van  dertig  dagen,  te  rekenen  vanaf  de 
betekening  van  huidig  arrest,  te  antwoorden  op  het  in  onderdeel  VI.  B  en  C.  geformuleerde 
ambtshalve middelen. 
 
2. De uitspraak over de kosten wordt uitgesteld tot de beslissing ten gronde. 
 
 
Dit arrest is uitgesproken te Brussel, in openbare terechtzitting op 15 februari 2011, door de Raad 
voor Vergunningsbetwistingen, tweede kamer, samengesteld uit: 
 
 
Hilde LIEVENS, 
 
 
 
Katrien VISSERS, 
 
 
De toegevoegd griffier, 
 
 
 
 
 
Katrien VISSERS 

De voorzitter van de tweede kamer, 

voorzitter van de tweede kamer, 

toegevoegd griffier. 

Hilde LIEVENS 

 

 

met bijstand van 

 

 

 

 

RvVb - 8 

 

