RAAD VOOR VERGUNNINGSBETWISTINGEN 

ARREST 

nr. A/2011/0023 van 16 maart 2011 

in de zaak 2010/0258/A/3/0239 

1.  de heer .........    
2.  mevrouw ......... 
 
bijgestaan en vertegenwoordigd door: 
advocaten Koen GEELEN en Kris WAUTERS 
kantoor houdende te 3500 Hasselt, Gouverneur Roppesingel 131 
bij wie keuze van woonplaats wordt gedaan 
  
verzoekende partijen 

 

tegen: 
 
de GEWESTELIJKE STEDENBOUWKUNDIGE AMBTENAAR van het 
Agentschap Ruimte en Erfgoed, afdeling Limburg 
 
bijgestaan en vertegenwoordigd door: 
advocaat Lieve DEHAESE 
kantoor houdende te 3500 Hasselt, Luikersteenweg 187 
bij wie keuze van woonplaats wordt gedaan 
  
verwerende partij 

 

 

 
 
In zake: 
 
 
 
 
 
 
 
 
 
 
 
 
 
 
 
 
 
 
 
 
 
 

I. 

VOORWERP VAN DE VORDERING 

 
De  vordering,  ingesteld  bij  aangetekende  brief  van  3  maart  2010,  strekt  tot  de  vernietiging  van 
het  besluit  van  de  gewestelijke  stedenbouwkundige  ambtenaar  van  het  Agentschap  Ruimte  en 
Erfgoed, afdeling Limburg van 5 november 2009 waarbij aan de Vlaamse Overheid, Agentschap 
Infrastructuur,  Afdeling  Wegen  en  Verkeer  Limburg  de  stedenbouwkundige  vergunning  wordt 
verleend  onder  voorwaarden  voor  het  wegwerken  van  gevaarlijke  punten  en  wegvakken  in  de 
provincie Limburg; herinrichting van het kruispunt N75 Europalaan – Stationsstraat en Steenweg 
naar Maasmechelen. 
 
 
 
 
 
 
 
 
 

RvVb - 1 

 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een  afschrift  van  het  administratief 
dossier neergelegd. De verzoekende partijen hebben een wederantwoordnota ingediend.  
 
De  partijen  zijn  opgeroepen  voor  de  openbare  terechtzitting  van  1  december  2010,  alwaar  de 
vordering tot vernietiging werd behandeld. 
 
Kamervoorzitter Filip VAN ACKER heeft verslag uitgebracht.  
 
De  eerste  verzoekende  partij  en  haar  advocaat  Koen  GEELEN,  evenals  advocaat  Carolien 
VANNIJLEN,  die  loco  advocaat  Lieve  DEHAESE  verschijnt  voor  de  verwerende  partij,  zijn 
gehoord.  
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

FEITEN 

 
Op  8  juni  2009  (datum  van  het  ontvangstbewijs)  dient  de  Vlaamse  Overheid,  Agentschap 
Infrastructuur,  Afdeling  Wegen  en  Verkeer  Limburg  bij  de  gewestelijke  stedenbouwkundige 
ambtenaar een aanvraag in voor een  stedenbouwkundige vergunning voor “het wegwerken van 
gevaarlijke punten en wegvakken in de provincie Limburg; de herinrichting van het kruispunt N75 
Europalaan – Stationsstraat en Steenweg naar Maasmechelen”.  
 
De  percelen  zijn,  zo  blijkt  uit  de  bestemmingsvoorschriften  van  het  bij  koninklijk  besluit  van  1 
september  1980  vastgesteld  gewestplan  ‘Hasselt-Genk’,  deels  gelegen  in  natuurgebied.  De 
percelen  zijn  eveneens  gelegen  binnen  de  grenzen  van  het  op  27  juli  2007  goedgekeurd 
bijzonder plan van aanleg ‘Kolenspoor’, meer bijzonder in een zone voor toegangsinfrastructuur.  
 
De  percelen  zijn  eveneens  gelegen  binnen  de  grenzen  van  het  gewestelijk  ruimtelijk 
uitvoeringsplan ‘Berggrindontginning Kempens Plateau in As, Dilsen-stokkem en Maasmechelen’, 
dat  werd  goedgekeurd  bij  besluit  van  de  Vlaamse  Regering  van  15  juli  2005,  en  bevinden  zich 
gedeeltelijk in een zone voor natuurgebied ‘Mechelse Heide’ met overdruk grote eenheid natuur 
‘Hoge  Kempen’.  De  percelen  zijn  niet  gelegen  binnen  de  omschrijving  van  een  behoorlijk 
vergunde, niet vervallen verkaveling. 
 
Naar  aanleiding  van  het  openbaar  onderzoek,  georganiseerd  van  10  juli  2009  tot  en  met  9 
augustus  2009  in  de  gemeente  As,  worden  twee  bezwaarschriften  ingediend.  Eén  van  deze 
bezwaarschriften  gaat  uit  van  de  huidige  verzoekende  partijen  doch  dit  bezwaarschrift  wordt 
laattijdig ingediend. Naar aanleiding van het openbaar onderzoek, georganiseerd van 17 juli 2009 
tot  en  met  16  augustus  2009  in  de  gemeente  Maasmechelen,  worden  geen  bezwaarschriften 
ingediend. 
 
De  gewestelijke  erfgoedambtenaar  van  het  Agentschap  RO-Vlaanderen  (thans  het  Agentschap 
Ruimte  en  Erfgoed),  Onroerend  Erfgoed  Limburg  deelt  op  2  juli  2009  mee  geen  bezwaar  te 
hebben tegen de aflevering van de stedenbouwkundige vergunning. 
 
De Vlaamse Bouwmeester brengt op 6 juli 2009 een gunstig advies uit. 

RvVb - 2 

 

 
ELIA brengt op 16 juli 2009 een gunstig advies uit. 
 
Het Agentschap voor Natuur en Bos brengt op 28 juli 2009 een voorwaardelijk gunstig advies uit: 
 

“… 
Voor  de  realisatie  van  dit  project,  dient  de  aanvrager  over  te  gaan  tot  ontbossing  (incl. 
bestemmingswijziging) van de percelen. 
 
In  verband  met  hoger  vermelde  adviesaanvraag  deel  ik  u  mede  dat  er  vanwege  het 
Agentschap  voor  Natuur  en  Bos  geen  principieel  bezwaar  bestaat  tegen  voornoemde 
ontbossing. 
 
Hierbij  gevoegd  vindt  u  het  door  het  Bosbeheer  aangepast  en  goedgekeurd 
compensatievoorstel. 
 
De te ontbossen oppervlakte bedraagt 29.185 m². Deze oppervlakte valt niet meer onder 
het  toepassingsgebied  van  het  Bosdecreet.  De  resterende  oppervlakte  op  de  percelen 
moet ALS BOS behouden blijven. Indien hier werken dienen uitgevoerd te worden kan dit 
slechts mits machtiging van het Bosbeheer. 
… 
 
Het project wordt uitgevoerd conform eerder gemaakte afspraken met onze administratie 
omtrent trajectkeuze en –uitvoering. Hierbij willen we nog benadrukken dat het traject van 
het fietspad op de grens van de percelen ........., ......... en ......... ten zuiden van de oude 
wegbedding moet lopen, binnen de grenzen van perceel .......... Op deze wijze wordt een 
oude houtkant met hakhoutstoven gespaard. 
Vanuit  ecologisch  standpunt  kunnen  we  dan  ook  akkoord  gaan  met  het  voorliggend 
voorstel. 
…” 

 
 
De Vlaamse Milieumaatschappij, afdeling Operationeel Waterbeheer brengt op 29 juli 2009 een 
voorwaardelijk gunstig advies uit: 
 

“… 
De  percelen 
.........,  zijn  volgens  de  watertoetskaarten  voor  een  deel  mogelijk 
overstromingsgevoelig,  infitratiegevoelig  en  weinig  gevoelig  voor  grondwaterstroming. 
Een deel van de percelen zijn gelegen in een beschermingszone voor grondwaterwinning 
(zone  3  As).  Mogelijke  schadelijke  effecten  zouden  kunnen  ontstaan  als  gevolg  van 
veranderingen  in  infiltratie  van  hemelwater,  kwaliteitsverlies  van  grondwater  en  de 
wijziging in grondwaterstroming. 
 
De  aanvraag  omvat  de  heraanleg  van  wegenis.  De  afwatering  blijft  behouden  via  de 
bestaande grachten. 
…  
 
Het project wordt voorwaardelijk gunstig geadviseerd en is in overeenstemming met de 
doelstellingen  en  beginselen  van  het  decreet  Integraal  Waterbeleid  mits  rekening 
gehouden wordt met volgende voorwaarden: 

  De  lozing  van  hemelwater  van  de  verharde  oppervlakte  binnen  openbaar 
wegdomein  moet  voldoen  aan  de  principes  van  Vlarem  met  minimaal  de 

RvVb - 3 

 

toepassing van de  dimensioneringscriteria opgenomen in de GSV  zowel voor de 
nieuwe als voor de heraangelegde verharde oppervlakte; 

  Voor  de  bronbemaling  moet  worden  voldaan  aan  de  Vlarem  reglementering 

(melding of vergunningsplicht, naargelang de ligging en het debiet per dag); 

  De lozing van het bemalingswater moet gebeuren conform art. 6.2.2.1.2 § 5 van 

Vlarem. 

…” 

 
De  NMBS  brengt  op  8  juli  2009  een  ongunstig  advies  uit.  Nadat  de  aanvrager  ingaat  op  het 
verzoek tot aankoop van een gedeelte van de spoorweggronden, die nodig zijn voor de uitvoering 
van de geplande werken, verleent de N.M.B.S. op 21 oktober 2009 een gunstig advies. 
 
Op 19 augustus 2009 verleent het college van burgemeester en schepenen van de gemeente As 
een gunstig advies  waarbij het  standpunt  van de gemeentelijke  dienst  Milieu/Openbare Werken 
wordt bijgetreden: 
 

“… 
Gelet op de noodzaak tot herinrichting van dit zwarte punt, 
 
Overwegende  dat  het  gemeentebestuur  van  As  middels  overlegvergaderingen  intensief 
betrokken  werd  bij  de  bespreking  van  de  diverse  mogelijke  concepten,  keuze  van  het 
weerhouden concept en de opmaak van het ontwerp, 
… 
 
Overwegende  dat  bij  de  opmaak  rekening  gehouden  werd  met  de  inrichting  van  de 
stationsomgeving in het algemeen en meer specifiek met de hoofdparking, 
 
Overwegende  dat  het  ontwerp  voorziet  in  een  herinrichting  van  een  deel  van  de 
Stationstraat en de inrichting van een veilige fietsoversteek, 
 
Overwegende  dat  bij  de  uitvoering  rekening  dient  gehouden  te  worden  met  de 
verkeersafwikkeling ter plaatse waardoor een gefaseerde aanleg aangewezen lijkt, 
 
Overwegende  dat  tijdens  de  uitvoering  rekening  gehouden  moet  worden  met  de 
bereikbaarheid en de exploitatie van de toegangspoort Station As, 
…” 

 
 
Op  21  augustus  2009  verleent  het  college  van  burgemeester  en  schepenen  van  de  gemeente 
Maasmechelen een gunstig advies: 
 

“… 
Beoordeling van de goede ruimtelijke ordening 
 
Overwegende dat het voorgestelde aanvaardbaar is; 
 
Overwegende dat deze werken noodzakelijk zijn met betrekking tot de verkeersveiligheid; 
 
Overwegende dat deze werken grotendeels uitgevoerd zullen worden op het grondgebied 
van de gemeente As; 
 
Overwegende  dat  wij  akkoord  gaan  met  de  beschrijvende  nota  van  de  ontwerper  in 
bijlage; 

RvVb - 4 

 

 
Overwegende  dat  het  college  van  burgemeester  en  schepenen  akkoord  gaat  met  het 
voorstel volgens de ingediende plannen; 
 
Algemene conclusie 
Uit  bovenstaande  motivering  blijkt  dat  de  aanvraag  in  overeenstemming  is  (of  kan 
gebracht  worden  mits  het  opleggen  van  de  nodige  voorwaarden)  met  de  wettelijke 
bepalingen inzake ruimtelijke ordening, alsook dat het voorgestelde ontwerp bestaanbaar 
is met de goede plaatselijke ordening en met zijn onmiddellijke omgeving. 
 
Gunstig  voor  de  wegwerken  gevaarlijke  punten  en  wegvakken  –  herinrichting  van  het 
kruispunt N 75 Europalaan x Stationsstraat /  Steenweg op Maasmechelen. 
…” 

 
 
Op 5 november 2009  beslist de verwerende partij de stedenbouwkundige vergunning te verlenen 
en doet hierbij de volgende overwegingen gelden: 
 

 

van  de 

zwakke  weggebruiker 

“… 
Beoordeling van de goede ruimtelijke ordening 
Het  project  kadert  in  de  actie  „Wegwerken  van  gevaarlijke  punten  en  wegvakken  in 
Vlaanderen‟  en  heeft  als  voornaamste  doel  de  verkeersveiligheid  voor  alle 
verkeersdeelnemers  te  verbeteren.  Hiertoe  wordt  het  kruispunt  van  een  bestaande 
grootschalige primaire gewestweg II, met 2x2 rijvakken, omgevormd van lichtengeregeld 
naar een ongelijkvloers kruispunt. Het schaalniveau van deze nieuwe kruispuntoplossing 
is  volledig  in  overeenstemming  met  het  schaalniveau  van  de  primaire  weg  en  met  de 
doelstelling om hier een maximale doorstroming van het verkeer op gewestelijk niveau te 
kunnen  garanderen.  Door  de  aanleg  van  de 
fietsersbrug  wordt  bovendien  de 
verkeersveiligheid 
verzekerd.  De  gestegen 
verkeersveiligheid voor alle verkeersdeelnemers zal bovendien een positief effect hebben 
op de leefbaarheid in de onmiddellijke omgeving van het betrokken wegvak. 
 
In  overleg  met  de  Vlaamse  Bouwmeester  werd  de  landschappelijke  integratie  van  het 
project  met  beide bruggen  sterk bewaakt waardoor  het  ontwerp  als geheel,  in  relatie  tot 
de  oude  stationssite,  een  sterke  bijdrage  levert  als  kenbare  identiteit  tot  een  van  de 
poorten van het Nationaal Park Hoge Kempen. 
 
De voorziene groenaanplantingen en aangepaste kunstwerken zullen ertoe bijdragen dat 
het project nog beter in de onmiddellijke omgeving kan worden geïntegreerd. 
 
Het  principe  van  de  ongelijkvloerse  kruising  zit  eveneens  vervat  in  het  Streefbeeld  N75 
dat  op  28  juni  2005  aan  de  Provinciale  Auditcommissie  van  de  provincie  Limburg  werd 
voorgelegd  en  door  de  auditor  conform  werd  verklaard  met  de  uitgangspunten  zoals 
geformuleerd in het convenantenbeleid. Het project is daardoor ook in overeenstemming 
met een duurzaam mobiliteitsbeleid. 
 
Algemene conclusie 
De  aanvraag  is  in  overeenstemming  met  de  stedenbouwkundige  voorschriften  en  is 
bestaanbaar  met  de  onmiddellijke  omgeving.  Het  naar  aanleiding  van  het  openbaar 
onderzoek  ingediende  bezwaarschrift  werd  weerlegd.  De  adviezen  van  de  openbare 
besturen  zijn  (voorwaardelijk)  gunstig.  De  aanvraag  kan  daarom  positief  worden 
geëvalueerd. 
 

RvVb - 5 

 

… 
 
2° volgende voorwaarden te respecteren: 

  De  voorwaarden  opgenomen  in  het  advies  van  Elia  (zie  bijlage)  dienen  stipt  te 

worden gevolgd; 

  De  lozing  van  hemelwater  van  de  verharde  oppervlakte  binnen  openbaar 
wegdomein  moet  voldoen  aan  de  principes  van  Vlarem  met  minimaal  de 
toepassing van de dimensioneringscriteria opgenomen in de GSV zowel voor de 
nieuwe als voor de heraangelegde verharde oppervlakte; 

  Voor  de  bronbemaling  moet  worden  voldaan  aan  de  Vlaremreglementering 

(melding of vergunningsplicht, naargelang de ligging en het debiet per dag); 

  De  lozing  van  het  bemalingswater  moet  gebeuren  conform  art.  6.2.2.1.2  §5  van 

Vlarem; 

  Deze stedenbouwkundige vergunning wordt verleend op grond van artikel 90bis, 
§5, derde lid, van het Bosdecreet en onder de voorwaarden zoals opgenomen in 
het hierbij gevoegde compensatieformulier met nummer COMP/09/0141/LI; 

  De  bosbehoudsbijdrage  van  116.996,22  €  dient  binnen  de  4  maanden  vanaf  de 
datum  waarop  gebruik  mag  worden  gemaakt  van  deze  vergunning,  gestort  te 
worden  op  het  rekeningnummer  van  het  Agentschap  voor  Natuur  en  Bos,  zoals 
vermeld op het overschrijvingsformulier als bijlage bij deze vergunning; 

  De  te  ontbossen  oppervlakte  valt  niet  meer  onder  de  toepassing  van  het 
Bosdecreet,  de  resterende  oppervlakte  op  de  percelen  moet  als  bos  behouden 
blijven.  Indien  hier  werken  dienen  uitgevoerd  te  worden  kan  dit  slechts  mits 
machtiging van het Bosbeheer; 

  Het  project  dient  uitgevoerd  te  worden  conform  de  eerder  gemaakte  afspraken 
met  het  Agentschap  voor  Natuur  en  Bos  met  betrekking  tot  trajectkeuze  en  –
uitvoering. Het traject van het fietspad dient te lopen op de grens van de percelen 
........., ......... en ......... ten zuiden van de oude wegbedding en binnen de grenzen 
van  perceel  ..........  Op  die  manier  wordt  een  oude  houtkant  met  hakhoutstoven 
gespaard; 

  Bij de uitvoering van het project dient maximaal rekening gehouden met de zorg 
van  de  vzw  Kolenspoor  om  de  exploitatieverliezen  te  beperken.  Dit  kan  door,  in 
overleg met de vzw, de blokkering van de overweg en de toegang tot de parking 
zo beperkt mogelijk te houden. 

…” 

 
Dit is de bestreden beslissing. 
 
 

IV. 

ONTVANKELIJKHEID VAN DE VORDERING TOT VERNIETIGING 

 

A.  Ontvankelijkheid wat betreft de tijdigheid van het beroep 

 
Uit de door de verzoekende partijen neergelegde stukken, meer specifiek uit een mailbericht van 
de stedenbouwkundige ambtenaar van de gemeente As, blijkt dat de bestreden beslissing werd 
aangeplakt  vanaf  2 februari  2010.  Er kan  derhalve  aangenomen  worden dat  het  beroep  van de 
verzoekende partijen, zoals ingesteld met een aangetekende brief van 3 maart 2010, tijdig werd 
ingediend. 
 
 
 
 

RvVb - 6 

 

B.   Ontvankelijkheid wat betreft het belang van de verzoekende partijen 

 
Om als derde belanghebbende bij de Raad een beroep te kunnen instellen, vereist artikel 4.8.16, 
§1, eerste lid, 3° VCRO dat de verzoekende partij, als natuurlijke persoon of als rechtspersoon, 
rechtstreekse  of  onrechtstreekse  hinder  of  nadelen  kan  ondervinden  ingevolge  de  bestreden 
vergunningsbeslissing.  Artikel  4.8.16,  §1,  eerste  lid,  3°  VCRO  vereist  derhalve  niet  dat  het 
bestaan van deze hinder of nadelen absoluut zeker is.  
 
Wel  zullen  de  verzoekende  partijen  het  bestaan  van  deze  hinder  of  nadelen  voldoende 
waarschijnlijk  moeten  maken,  de  aard  en  de  omvang  ervan  voldoende  concreet  moeten 
omschrijven  en  tegelijk  zullen  de  verzoekende  partijen  dienen  aan  te  tonen  dat  er  een 
rechtstreeks of onrechtstreeks causaal verband kan bestaan tussen de uitvoering of de realisatie 
van  de  vergunningsbeslissing  en  de  hinder  of  nadelen  die  zij  ondervindt  of  zal  ondervinden.  In 
voorkomend  geval  zal  de  verzoekende  partij  beschikken  over  het  rechtens  vereiste  belang  om 
conform artikel 4.8.16, §1, eerste lid, 3° VCRO een beroep in te dienen bij de Raad.  
 
In zoverre de verzoekende partijen met betrekking tot hun belang bij de voorliggende procedure 
aanvoeren dat als gevolg van de bestreden beslissing een muur van 3,5 meter in hun tuin wordt 
opgericht en zij bovendien drie meter van hun perceel ingenomen zien, is de Raad van oordeel 
dat zij als belanghebbenden in de zin van artikel 4.8.16, §1, eerste lid, 3° VCRO kunnen worden 
aangemerkt. 
 
 

V. 

ONDERZOEK VAN DE VORDERING TOT VERNIETIGING 

 
Standpunt van de partijen 
 
In een tweede middel roepen de verzoekende partijen de volgende schendingen in: 
 
 

“… 
B. Het tweede middel : onvolledigheid bekendmaking openbaar onderzoek  
 
a.  Het middel  
 
Het  tweede  middel  is  gebaseerd  op  de  schending  van  artikel  4.7.26.§  4.1°  van  de 
Vlaamse  Codex  Ruimtelijke  Ordening,    het  Besluit  van  de Vlaamse  Regering  van  5  mei 
2000  betreffende  de  openbare  onderzoeken  over  aanvragen  tot  stedenbouwkundige 
vergunningen  en  verkavelingsaanvragen  (hierna:besluit  inzake  openbaar  onderzoek)  en 
het zorgvuldigheidsbeginsel.   
 
Doordat,  eerste  onderdeel,  in  de  openbare  bekendmaking  vermeld  werd  dat  de 
aanvraag  betrekking  heeft  op  een  terrein  met  een  kadastrale  omschrijving  van  19 
percelen in de 2e afdeling sectie B van de gemeente As.   
 
En  doordat,  tweede  onderdeel,  er  geen  aangetekende  berichten  aan  de  aanpalende 
eigenaars werden verstuurd.   
 
Terwijl    4.7.26.§4,  1°  VCRO  de  verplichting  instelt  om  zekere  aanvragen  aan  een 
openbaar onderzoek te onderwerpen en dat deze verplichting inhoudelijk toegelicht wordt 
in het besluit van de Vlaamse Regering van 5 mei 2000; artikel 7 van dit besluit bepaalt 
dat als de aanvraag betrekking heeft op een perceel met een kadastraal de eigenaars van 
alle  aanpalende  percelen  voor  de  aanvang  van  het  openbaar  onderzoek  door  het 

RvVb - 7 

 

gemeentebestuur  bij  een  ter  post  aangetekende  brief  in  kennis  gesteld  worden  van  de 
aanvraag.   
 
En terwijl het  zorgvuldigheidsbeginsel als algemeen beginsel van behoorlijk bestuur een 
oordelende overheid er toe verplicht om in alle onderdelen van zijn handelen op te treden 
als een zorgvuldige overheid;   
 
b.  Toelichting bij het middel   
 
De in het  middel aangehaalde  bepalingen  houden  de  verplichting  om  zekere  aanvragen 
tot  het  bekomen  van  een  stedenbouwkundige  vergunning  te  onderwerpen  aan  een 
openbaar onderzoek. Er is geen twijfel over het feit dat de aanvraag die tot de bestreden 
beslissing geleid heeft, moest openbaar gemaakt worden.    
 
Het openbaar onderzoek is bedoeld als bekendmaking van de aanvraag ten behoeve van 
eigenaars  of  bewoners  van  omringende  panden  of  van  de  belanghebbende 
voorbijgangers,  zodat  zij  kennis  kunnen  nemen  van  de  aanvraag  en  er  hun  aan  het 
openbaar  onderzoek  verbonden  recht  van  inspraak  over  kunnen  uitoefenen.  Om  die 
reden zijn zowel de aanplakking als het openbaar onderzoek substantiële vormvereisten.  
 
… 

 

Uit  dit  substantieel  karakter  van  het  openbaar  onderzoek  volgt  rechtstreeks  dat  deze 
pleegvorm  ook  correct  moet  worden  vervuld.  Indien  de  pleegvorm  niet  correct  wordt 
vervuld, is de kans immers bestaande dat het doel van de pleegvorm (nl. de betrokkenen 
te  informeren  zodat  zij  in  de  mogelijkheid  zijn  op  een  nuttige  manier  hun  recht  van 
inspraak uit te oefenen) niet bereikt wordt.    
 
Welnu in  casu staat  vast dat  het  voorgeschreven openbaar onderzoek  niet correct werd 
gehouden en wel op een dubbele manier :   
 
(1)  Eerste onderdeel : onvolledigheid aanplakberichten  
 
Reeds  in  het  eerste  middel  hebben  de  verzoekende  partijen  er  op  gewezen  dat 
aanplakking  van  het  openbaar  onderzoek  onvolledig  was.  Op  deze  aanplakking  wordt 
letterlijk vermeld dat de aanvraag betrekking heeft op een terrein met als adres ......... en 
.........  met als kadastrale omschrijving .......... 

 

 

Terwijl in realiteit de bouwaanvraag ook nog betrekking heeft op volgende percelen : 
  In .......... 
  In ......... 
  In .......... 
Dit blijkt uit de tabel van de innemingen bij de aanvraag.  
 
Derhalve zijn 18 percelen niet vermeld op de aanplakking van het openbaar onderzoek. 
Dit  betekent  dat  niet  enkel  de  eigenaars  van  deze  percelen  (deze  18  percelen  zijn 
eigendom  van  13  verschillende  partijen)  maar  ook  de  eigenaars  aanpalend  aan  deze 
percelen uit het bericht van aanplakking niet kunnen opmaken dat hun perceel betrokken 
is (kan zijn) bij de aanvraag. 
 
Derhalve zijn voor deze partijen hun rechten van inzage en inspraak geschonden. In elk 
geval  is  dit  voor  de  verzoekende  partijen  het  geval  aangezien  zij  slechts  laattijdig 
begrepen hebben dat hun perceel in de aanvraag betrokken was. 

RvVb - 8 

 

(2)  Tweede onderdeel : afwezigheid van het vereiste aangetekend schrijven  
 
Artikel 7 van het besluit inzake openbaar onderzoek is duidelijk:  

“Indien de aanvraag betrekking heeft op een perceel met een kadastraal nummer, 
dan worden de eigenaars van alle aanpalende percelen voor de aanvang van het 
openbaar  onderzoek  door  het  gemeentebestuur  bij  een  ter  post  aangetekende 
brief of bij een individueel bericht tegen ontvangstbewijs in kennis gesteld van de 
aanvraag 
tot  stedenbouwkundige  vergunning  of  verkavelingsaanvraag.  De 
aanvrager betaalt de kosten van de aangetekende zendingen.”   
 

In  casu  heeft  de  stedenbouwkundige  vergunning  betrekking  op  een  perceel  met 
kadastrale  nummers.  Op  de  bekendmaking  van  de  aanvraag  tot  stedenbouwkundige 
vergunning staan –weze het onvolledige- kadastrale percelen aangeduid.   
 
Dit betekent dat de formaliteit van het aangetekend schrijven aan de betrokken eigenaars 
en  de  aanpalende  eigenaars  had  moeten  worden  vervuld.  Dit  is  niet  het  geval.  De 
verzoekende  partijen  hebben  tot  op  heden  noch  een  aangetekend  schrijven,  noch  een 
individueel bericht ontvangen, waarin de gemeente As hen inlicht over het bestaan van de 
aanvraag tot stedenbouwkundige vergunning.   
 
De in het middel aangehaalde bepalingen zijn dan ook geschonden.    
…” 

 
 
De verwerende partij antwoordt hierop als volgt: 
 

“… 
De  aanvraag  werd  openbaar  gemaakt  volgens  de  regels  van  het  uitvoeringsbesluit 
betreffende de behandeling en de openbaarmaking van de bouwaanvragen. 
 
In  de  openbare  bekendmaking  werd  vermeld  dat  de  aanvraag  betrekking  heeft  op  een 
terrein  met  een  kadastrale  omschrijven  2de  afdeling  sectie  B,  en  een  weergave  van  de 
perceelsnummers. 
 
Verzoekende  partij  diende  een  bezwaarschrift  in,  buiten  de  termijn  van  het  openbaar 
onderzoek.  De  aanvraag  werd  onderworpen  aan  een  openbaar  onderzoek  van 
10.07.2009  t.e.m.  09.08.2009.  Het  bezwaarschrift  van  verzoekende  partij  werd  binnen 
gebracht op 11.08.2009. (stuk 7 administratief dossier) 
 
De verzoekende partij stelt in het bezwaarschrift: 
  

“(…) 
Een tijd geleden werd ik bezocht door .........  en ......... met de vraag of ik er een 
probleem  mee  had  dat  men  op  de  grenslijn  een  muur  op  te  trekken,  waar  ik  op 
zich geen probleem mee had. 
 
Thans na veel lobbywerk ben ik in contact gekomen met de heer ing .........  die mij 
in grote lijnen wist te vertellen dat men 5m op ons terrein wil komen. (…)” 

 
Verzoekende partij wist derhalve dat zijn perceel in de aanvraag betrokken was. 

Ook  het  tweede  middel  kan  niet  leiden  tot  de  nietigverklaring  van  het  bestreden  besluit, 
aangezien  de  verzoekende  partij,  weliswaar  buiten  termijn,  een  bezwaarschrift  heeft 

 

 

RvVb - 9 

 

ingediend  tijdens  het  openbaar  onderzoek.  Verzoekende  partij  heeft  zijn  recht  van 
inspraak kunnen uitoefenen. 
…” 

 

 
De verzoekende partijen reageren in hun wederantwoordnota als volgt: 
 

“… 
In  zijn  verweernota,  betwist  de  verwerende  partij  geen  van  de  hierboven  gemaakte 
vaststellingen.  Hij  stelt  enkel  dat  deze  niet  kunnen  leiden  tot  de  nietigheid  van  de 
bestreden  vergunning,  omdat  de  verzoekende  partijen  op  de  hoogte  waren  van  het 
bestaan van het openbaar onderzoek. Het argument kan om verscheidene redenen niet 
gevolgd worden :  

  Het    geschonden  voorschrift  is  een  substantieel  voorschrift.  De  loutere  niet 
naleving er van is voldoende om te besluiten tot de nietigheid van de beslissing. 
Het  is  irrelevant  of  de  persoon  die  door  de  bepaling  beschermd  wordt, 
daadwerkelijk kennis gekregen heeft van de aanvraag.  
  De  verzoekende  partijen  hebben  juist  doordat  de  verwerende  partij  deze 
procedurevoorschriften  niet  heeft  nageleefd,  laattijdig  kennis  gekregen  van  de 
ingediende aanvraag, zodat hun bezwaarschirft ook laattijdig werd ingediend.  
  Het  standpunt  van  de  verwerende  partij  tart  elke  verbeelding  :  hij  heeft  een 
procedurefout  begaan  en  meent  dat  deze  fout  goed  gemaakt  wordt  doordat  de 
klagende een bezwaarschrift heeft ingediend, waar evenwel door de verwerende 
partij  in  een  eerdere  fase  geen  rekening  mee  gehouden  werd  omdat  hij  het  als 
laattijdig beschouwde.   
 

Het middel is gegrond.   
…” 
 

Beoordeling door de Raad 
 
In  een  tweede  middel  werpen  de  verzoekende  partijen  op  dat  de  bestreden  beslissing  artikel 
4.7.26, §4, eerste lid, 1° VCRO, het besluit van de Vlaamse Regering van 5 mei 2000 betreffende 
de  openbare  onderzoeken  over  aanvragen 
tot  stedenbouwkundige  vergunningen  en 
verkavelingsaanvragen  (hierna  verder  aangeduid  als  het  besluit  van  5  mei  2000)  en  het 
zorgvuldigheidsbeginsel  schendt.  
 
De  verzoekende  partijen  wijzen  hiertoe  in  een  eerste  onderdeel  op  de  onvolledigheid  van  het 
formulier, zoals wordt bedoeld in artikel 8, derde lid van het besluit van 5 mei 2000, waarmee de 
aanvraag  werd  bekendgemaakt,  meer  in  het  bijzonder  op  de  vaststelling  dat  niet  alle  percelen 
waarop de aanvraag betrekking heeft, werden vermeld op het betrokken formulier. In een tweede 
onderdeel  wijzen  de  verzoekende  partijen  op  de  omstandigheid  dat  de  aanpalende  eigenaars, 
zoals  zijzelf,  niet  voor  de  aanvang  van  het  openbaar  onderzoek  bij  een  ter  post  aangetekende 
brief  of  bij  een  individueel  bericht  tegen  ontvangstbewijs  in  kennis  werden  gesteld  van  de 
aanvraag tot stedenbouwkundige vergunning door het gemeentebestuur.  
 
Onverminderd de vraag of de aanpalende eigenaars overeenkomstig artikel 7 van het besluit van 
5 mei 2000 individueel in kennis dienden gesteld te worden van de kwestieuze aanvraag, stelt de 
Raad  vast  dat  de  bestreden  beslissing  ook  betrekking  heeft  op  de  percelen  waarvan  de 
verzoekende  partijen  eigenaar  zijn  en,  hetgeen  de verwerende  partij  overigens  niet  betwist,  dat 
deze percelen, samen met nog andere percelen, niet werden vermeld op het formulier waarmee 
de vergunningsaanvraag werd bekendgemaakt. 
 

RvVb - 10 

 

Gegeven de kennelijke onvolledigheid van het formulier en de bijgevolg kennelijk onzorgvuldige 
wijze waarop de aanvraag werd bekendgemaakt, evenals de omstandigheid dat de verzoekende 
partijen geen individuele kennisgeving betreffende de aanvraag mochten ontvangen, is de Raad 
van oordeel dat de verzoekende partijen misschien wel wisten, of vermochten te weten, dat een 
aanvraag  voor  de  herinrichting  van  het  betrokken  kruispunt  was  ingediend  en  dat  hiertoe  een 
openbaar onderzoek werd georganiseerd, maar niet dat deze werken ook hun eigendom zouden 
treffen  en  dat  zij  er  dus  alle  belang  bij  hadden  om  tijdig  hun  eventuele  bezwaren  kenbaar  te 
maken.  
 
De  verwerende  partij  kan  dan  ook  geenszins  gevolgd  worden  waar  zij  aanvoert  dat  de 
verzoekende  partijen  wisten  dat  hun  eigendom  (deels)  zou  ingenomen  worden  door  de 
kwestieuze  bouwwerken.  Nog  los  van  het  feit  dat  de  verwerende  partij  er  niet  in  slaagt  haar 
beweringen  voldoende  aannemelijk  te  maken,  laat  staan  ook  daadwerkelijk  aan  te  tonen,  staat 
het  vast  dat  de  gebrekkige  bekendmaking  van  de  aanvraag  de  verzoekende  partijen  heeft 
verhinderd  om  zich  tijdig  en  naar  behoren,  al  dan  niet  met  bijstand  van  een  raadsman,  te 
informeren  aangaande  de  aanvraag.  De  omstandigheid  dat  de  verzoekende  partijen  als  gevolg 
van  de  gebrekkige  openbaarmaking  van  het  dossier  hun  bezwaren  met  betrekking  tot  het 
voorliggende  project  niet  op  ontvankelijke  wijze  kenbaar  hebben  kunnen  maken,  impliceert 
tevens dat de verwerende partij niet met kennis van zaken een oordeel heeft kunnen vellen over 
de aanvraag.  
 
De  bestreden  beslissing schendt  om  die  reden, maar  ook  omdat  de  verwerende  partij kennelijk 
zonder  meer  heeft  aangenomen  dat  het  college  van  burgemeester  en  schepenen  van  de 
gemeente  As  het  openbaar  onderzoek  heeft  georganiseerd  conform  de  vigerende  regelgeving, 
tevens  het  zorgvuldigheidsbeginsel.  Dit  laatste  geldt  in  het  bijzonder  nu  de  aanvraag  ook 
betrekking  heeft  op  percelen  waarvan  de  verzoekende  partijen  eigenaar  zijn  en  waarop  hun 
woning zich bevindt. 
 
De Raad acht de schending van artikel 4.7.26, §4, eerste lid, 1° VCRO, artikel 3, §3, 2° van het 
besluit van 5 mei 2000 en het zorgvuldigheidsbeginsel genoegzaam aangetoond. 
 
Het middel is in de aangegeven mate gegrond. 
 
 

VI. 

BEVEL CONFORM ARTIKEL 4.8.3, §1, TWEEDE LID, 3° VCRO 

 
Overeenkomstig  artikel  4.8.3,  §1,  tweede  lid,  3°  VCRO  kan  de  Raad,  naast  het  bevel  om  een 
nieuwe  beslissing  te  nemen  binnen  een  door  de  Raad  te  bepalen  termijn,  de  procedurele 
handelingen omschrijven die voorafgaand aan de nieuwe beslissing moeten worden gesteld.  
 
Nu  de  formaliteit  van  het  openbaar  onderzoek  onmiskenbaar  als  een  substantiële  pleegvorm 
moet  worden  aangemerkt  en  in  deze  werd  vastgesteld  dat  deze  substantiële  pleegvorm  werd 
geschonden, is de Raad van oordeel dat de loutere vernietiging van de bestreden beslissing op 
zich niet kan volstaan om de in het vorige onderdeel van dit arrest vastgestelde onwettigheid te 
herstellen.  
 
Het  komt  de  Raad  dan  ook  passend  voor  dat  de  verwerende  partij,  alvorens  een  nieuwe 
beslissing  te  nemen,  de  nodige  schikkingen  treft  opdat  over  de  aanvraag  een  nieuw  openbaar 
onderzoek  wordt  georganiseerd  door  het  college  van  burgemeester  en  schepenen  van  de 
gemeente  As  en  door  het  college  van  burgemeester  en  schepenen  van  de  gemeente 
Maasmechelen.  
 

RvVb - 11 

 

Opdat  vermeld  openbaar  onderzoek  met  de  nodige  zorgvuldigheid  zou  kunnen  georganiseerd 
worden en de resultaten ervan evenzeer zorgvuldig zouden kunnen worden beoordeeld, acht de 
Raad  het  aangewezen  dat  aan  de  verwerende  partij  een  langere  termijn  dan  gebruikelijk  wordt 
gegund  om  een  nieuwe  beslissing  te  nemen.  Een  termijn  van  vijf  maanden  lijkt  hiertoe  in  alle 
redelijkheid voldoende garanties te bieden. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. Het beroep wordt ontvankelijk en gegrond verklaard. 
 
2. De Raad vernietigt de beslissing van de verwerende partij van 5 november 2009, waarbij aan 
de  Vlaamse  Overheid,  Agentschap  Infrastructuur,  Afdeling  Wegen  en  Verkeer  Limburg  de 
stedenbouwkundige  vergunning  wordt  verleend  voor  het  ‘wegwerken  van  gevaarlijke  punten  en 
wegvakken  in  de  provincie  Limburg  –  project:  cluster  23:  P/7007:  As:  herinrichting  van  het 
kruispunt N75 Europalaan – Stationsstraat – Steenweg naar Maasmechelen’. 
 
3. De Raad beveelt de verwerende partij om een nieuwe beslissing te nemen over de aanvraag 
en dit binnen een termijn van vijf maanden te rekenen vanaf de betekening van huidig arrest. 
 
4.  De  Raad  beveelt  de  verwerende  partij  om,  alvorens  een  nieuwe  beslissing  te  nemen,  de 
nodige  schikkingen  te  treffen  opdat  over  de  aanvraag  een  nieuw  openbaar  onderzoek  wordt 
georganiseerd  door  het  college  van  burgemeester  en  schepenen  van  de  gemeente  As  en  door 
het college van burgemeester en schepenen van de gemeente Maasmechelen.  
 
5. De kosten van het beroep, bepaald op 350 euro, komen ten laste van de verwerende partij. 
 
 
Dit arrest is uitgesproken te Brussel, in openbare terechtzitting op 16 maart 2011, door de Raad 
voor Vergunningsbetwistingen, derde kamer, samengesteld uit: 
 
 
Filip VAN ACKER, 
 
 
 
Katrien VISSERS, 
 
 
De toegevoegd griffier, 
 
 
 
 
 
Katrien VISSERS 
 

De voorzitter van de derde kamer, 

voorzitter van de derde kamer, 

toegevoegd griffier. 

Filip VAN ACKER 

 

 

 

 

 

 

met bijstand van 

 

 

 

RvVb - 12 

 

