RAAD VOOR VERGUNNINGSBETWISTINGEN 

TUSSENARREST 

nr. A/2011/0008 van 9 februari 2011 

in de zaak 2010/0347/A/3/0324 

.........  

bijgestaan en vertegenwoordigd door: 
advocaat Sven BOULLART 
kantoor houdende te 9000 Gent, Kortrijksesteenweg 867 
bij wie keuze van woonplaats wordt gedaan 
  
verzoekende partij 

tegen: 
 
de deputatie van de provincieraad van OOST-VLAANDEREN 
 
verwerende partij 

 

 

 

 

 

 
 
In zake: 
 
 
 
 
 
 
 
 
 
 
 
 
 
 
 
 

I. 

VOORWERP VAN DE VORDERING 

 
De vordering, ingesteld bij aangetekende brief van 9 april 2010, strekt tot de vernietiging van het 
besluit van de deputatie van de provincieraad van Oost-Vlaanderen van 4 maart 2010. 
 
Met  dit  besluit  heeft  de  deputatie  het  administratief  beroep  van  de  verzoekende  partij  tegen  de 
weigeringsbeslissing  van  het  college  van  burgemeester  en  schepenen  van  de  gemeente 
Maldegem van 30 november 2009 verworpen. 
 
De deputatie heeft aan de verzoekende partij de stedenbouwkundige vergunning geweigerd voor 
het bouwen van 6 appartementen en garages na afbraak.  
 
Het betreft een perceel gelegen te .........,  en met als kadastrale omschrijving .......... 
 
 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  het  originele  administratief  dossier 
neergelegd. De verzoekende partij heeft een wederantwoordnota ingediend.  
 
De  partijen  zijn  opgeroepen  voor  de  openbare  terechtzitting  van  19  januari  2011,  alwaar  de 
vordering tot vernietiging werd behandeld. 
 
Kamervoorzitter Filip VAN ACKER heeft verslag uitgebracht.  
 

RvVb - 1 

 

De  verzoekende  partij  en  haar  raadsman,  advocaat  Sven  BOULLART,  en  mevrouw  Kaat  VAN 
KEYMEULEN die verschijnt voor de verwerende partij, zijn gehoord.  
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

FEITEN 

 
Op 7 augustus 2009 (datum van het ontvangstbewijs) dient de verzoekende partij bij het college 
van  burgemeester  en  schepenen  van  de  gemeente  Maldegem  een  aanvraag  in  voor  een 
stedenbouwkundige  vergunning  voor  “het  bouwen  van  6  appartementen  met  garages  na 
afbraak”.  
 
Het perceel is, zo blijkt uit de bestemmingsvoorschriften van het bij koninklijk besluit van 24 maart 
1978 vastgesteld gewestplan ‘Eeklo-Aalter’, gelegen in woongebied.  
 
Het  perceel  is  niet  gelegen  binnen  een  gebied  waarvoor  een  goedgekeurd  bijzonder  plan  van 
aanleg  of  ruimtelijk  uitvoeringsplan  geldt,  noch  binnen  de  omschrijving  van  een  behoorlijk 
vergunde, niet vervallen verkaveling. 
 
Tijdens het openbaar onderzoek, georganiseerd van 17 augustus 2009 tot en met 16 september 
2009, worden geen bezwaarschriften ingediend.  
 
De  gemeentelijke  brandweer  heeft  op  22  september  2009  een  voorwaardelijk  gunstig  advies 
verleend. De gestelde voorwaarden hebben enkel betrekking op brandtechnische maatregelen. 
 
De  gemeentelijke  stedenbouwkundige  ambtenaar  heeft  op  22  september  2009  een  negatief 
advies uitgebracht. 
 
De  gewestelijke  stedenbouwkundige  ambtenaar  verleent  op  datum  van  23  november  2009  een 
ongunstig advies met de volgende motivering: 
 

“… 
Het  ingediende  bouwaanvraagdossier  is  volledig  en  de  procedure  tot  behandeling  van 
deze  aanvraag  is  correct  verlopen.  Ik  sluit  mij  volledig  aan  bij  de  planologische  en 
ruimtelijke  motivering  van  deze  aanvraag,  zoals  opgebouwd  door  het  college  van 
burgemeester en schepenen. Bijgevolg wordt deze aanvraag ‘Ongunstig’ geadviseerd.  
…” 

 
 
Het  college  van  burgemeester  en  schepenen  van  de  gemeente  Maldegem  weigert  op  30 
november  2009  een  stedenbouwkundige  vergunning  aan  de  verzoekende  partij  en  overweegt 
hierbij het volgende: 
 

“… 
Gelet  op  de  ligging  in  woongebied  kan  een  meergezinswoning  op  die  locatie  worden 
aanvaard  op  voorwaarde  dat  die  wordt  voorzien  binnen  de  gangbare  volumes  in  de 
omgeving. 
Op  het  perceel  van  de  aanvraag  staat  momenteel  een  halfopen  bebouwing  met  een 
bouwdiepte  van  7,5  m.  Het  ontwerp  voorziet  een  gesloten  bebouwing  met  een 

RvVb - 2 

 

bouwdiepte van max. 15 m op het gelijkvloers en op het verdiep. Door de inplanting blijft 
de typologie van halfopen bebouwing behouden. 
Er  wordt  echter  niet  tegemoet  gekomen  aan  de  opmerkingen  gestelde  in  het  eerdere 
stedenbouwkundige  attest.  De  bouwdiepte  dient  te  worden  beperkt  tot  15  m  op  het 
gelijkvloers  en  10  m  op  het  verdiep.  Onder  het  dak  kunnen  geen  woonfuncties  worden 
voorzien  (enkel  slaapkamer,  badkamer  e.d.);  er  zal  dus  met  duplexen  moeten  worden 
gewerkt. 
Zes woongelegenheden op deze lokatie is te veel, er kunnen maximum 4 appartementen 
worden voorzien.  
Een  aanvraag  die  voldoet  aan  voormelde  opmerkingen  kan  worden  beschouwd. 
Voorliggende aanvraag is niet voor vergunning vatbaar. 
…” 

 
 
Tegen  deze  beslissing  tekent  de  verzoekende  partij  op  24  december  2009  beroep  aan  bij  de 
verwerende partij. 
 
In  zijn  verslag  van  1  maart  2010  adviseert  de  provinciale  stedenbouwkundige  ambtenaar  de 
verwerende  partij  om  het  beroep  niet  in  te  willigen  en  de  stedenbouwkundige  vergunning  te 
weigeren. De provinciaal stedenbouwkundige ambtenaar wijst hierbij op de volgende elementen: 
 

“… 
Naast  het  juridisch  aspect  dient  elke  aanvraag  tot  stedenbouwkundige  vergunning 
beoordeeld  in  functie  van  de  goede  ruimtelijke  ordening.  Voor  het  betrokken  terrein 
gelden  geen  specifieke  stedenbouwkundige  voorschriften  opgelegd  door  een  bijzonder 
plan van aanleg of een verkaveling zodat bij de beoordeling van onderhavig beroep naar 
de  inpasbaarheid  en  verenigbaarheid  met  het  woongebied  geen  concrete  normen  of 
verplichtingen  kunnen  worden  gehanteerd.  Bijgevolg  zijn  de  specifieke  kenmerken  en 
karakteristieken van de omgeving van het betrokken terrein doorslaggevend. 
Ondanks het landelijk karakter van de kern van ......... zijn er binnen deze kern voldoende 
voorzieningen  aanwezig  om  een  bepaalde  schaalvergroting  toe  te  laten  en  kan  de 
oprichting  van  een  meergezinswoning  in  overweging  worden  genomen,  evenwel  dient 
erover gewaakt dat binnen de kern de ééngezinswoningen niet worden verdrongen. 
Het  inpassen  van  projecten  met  een  hogere  dichtheid  in  een  bestaand  weefsel  dient 
echter  te  gebeuren  met  de  nodige  omzichtigheid,  zoniet  kan  het  ruimtelijk  functioneren 
van  een  omgeving  verstoord  worden.  Er  dient  rekening  gehouden  te  worden  met  de 
schaal, het karakter en de toekomstige ontwikkeling van de omgeving, en met de schaal, 
de aard en de typologie van de omliggende bebouwing. 
Gelet op de omvang van de bouwplaats en de voorgestelde 6 appartementen wordt een 
dichtheid  gerealiseerd  van  33  woningen/hectare,  zijnde  een  dichtheid  die  voor  deze 
landelijke  kern  aanvaardbaar  lijkt,  doch  enigszins  dient  genuanceerd  door  enerzijds  het 
feit dat het project wordt beperkt tot het 50 m woongebied langs de ......... en anderzijds 
de  specifieke  perceelsconfiguratie  van  het  eigendom  met  een  eerder  beperkte 
straatbreedte en schuin aansluitend op de voorliggende weg. 
Voorliggend  project  beoogt  de  oprichting  van  een  meergezinswoning  met 
6 woongelegenheden  en  achterliggende  garages.  Deze  bezettingsgraad  wordt 
gerealiseerd  door  het  optrekken  van  een  volumineus  bouwblok  dat  naar  volume  en 
bouwdiepte evenwel sterk  afwijkt  van  de  gangbare  maatvoering  in  de directe  omgeving. 
Zo wordt ten opzichte van de bestaande hoofdbouw een verdubbeling van de bouwdiepte 
voorzien. 
De  vraag  die  hier  rijst  is  in  hoeverre  de  aanvrager  het  door  hem  gewenste 
bouwprogramma op een kwalitatieve manier ingepast heeft gekregen op het beschikbare 
terrein en in zijn omgeving. 

RvVb - 3 

 

De  bestaande  perceelsconfiguratie,  een  eerder  langgerekt  en  smal  perceel,  is  niet 
geschikt om de voorgestelde bezetting te dragen, zeker indien de aanvrager de halfopen 
bouwtypologie wenst te respecteren. 
Er  kan  niet  voorbijgegaan  worden  aan  het  gegeven  dat  de  bestaande wachtgevel langs 
de  linkerzijde  van  het  eigendom  niet  wordt  afgewerkt  en  een  belemmering  kan  vormen 
voor de toekomstige ontwikkeling van het straatbeeld en de bebouwingsmogelijkheden op 
het links aanpalende perceel. 
Verder  is  de  voorziene  bouwvrije  strook  ontoereikend.  Bij  de  oprichting  van  dergelijke 
meergezinswoningen  binnen  een  landelijke  kern  lijkt  het  meer  aangewezen  om  een 
bouwvrije strook te voorzien in evenredigheid tot de kroonlijsthoogte van het gebouw, dit 
om  tegemoet  te  komen  aan  het  feit  dat  leefruimtes  voorzien  worden  op  de  eerste  en 
tweede  verdieping  met  rechtstreekse  inkijk  op  de  aanpalende  percelen.  Een  verruiming 
van de bouwvrije strook zal leiden tot een bepaalde openheid die toch wel kenmerkend is 
voor dergelijke landelijke kern en op deze manier kan ook bijkomende aandacht besteed 
worden  aan  de  realisatie  van  een  volwaardige  groenbuffering.  Op  het  gelijkvloers 
bedraagt  de  afstand  tot  de  perceelsgrens  amper  3,2  m  en  op  de  verdieping  wordt  de 
afstand nog verder gereduceerd tot 2,2 m. Dergelijke beperkte afstand in combinatie met 
de  vele  raamopeningen  die  voorzien  worden  op  de  eerste  en  tweede  verdieping  is 
ruimtelijk  gezien  niet  aanvaardbaar  en  getuigt  niet  van  het  streven  naar  ruimtelijke 
kwaliteit. 
De smalle perceelsbreedte heeft ertoe geleid dat een bouwdiepte van 15 m zowel op het 
gelijkvloers  als  op  de  verdieping  noodzakelijk  is  om  de  voorgestelde  woonkwaliteit  te 
kunnen  genereren,  enkel ter  hoogte van de  rechtse  perceelsgrens wordt  de  bouwdiepte 
over  een  beperkte  breedte  beperkt  tot  12  m.  Om  6  appartementen  in  dit  bouwblok  te 
kunnen  voorzien  was  hierbij  de  creatie  van  een  derde  volwaardige  bouwlaag 
noodzakelijk,  enigszins  gecamoufleerd  door  een  schijnbedaking.  Enkel  langs  de 
straatzijde wordt aangesloten op het profiel van het rechts aanpalende gebouw. 
Al  deze  ingrepen  hebben  ertoe  geleid  dat  er  sprake  is  van  een  overbezetting  van  het 
perceel en zorgen ervoor dat het project niet  meer verenigbaar is binnen het bestaande 
bebouwingsbeeld.  
De  keuze  om  de  garages  in  een  afzonderlijk  volume  in  te  planten  is  daarenboven  geen 
ruimtelijk kwalitatieve oplossing, aangezien hierdoor een al te grote dynamiek ingebracht 
wordt in de achtertuinzone, een dynamiek die indien mogelijk vermeden dient te worden. 
Het  uitwerken  van  een  andere  parkeeroplossing  door  middel  van  een  ondergrondse 
parkeerruimte kan hieraan tegemoet komen. 
Het ontbreken van een voldoende buitenruimte of dakterras bij alle appartementen op de 
verdieping komt de kwaliteit van dit ontwerp evenmin ten goede. 

 
 

Conclusie 
Uit wat voorafgaat dient besloten dat het beroep niet voor inwilliging vatbaar is. 
Stedenbouwkundige vergunning dient te worden geweigerd. 
…” 

 
 
Na  de  hoorzitting  van  23  februari  2010,  waarop  de  verzoekende  partij  niet  aanwezig  of 
vertegenwoordigd  was,  beslist  de  verwerende  partij  op  4  maart  2010  om  het  beroep  niet  in  te 
willigen en de stedenbouwkundige vergunning te weigeren.  

 

Dit is de bestreden beslissing. 
 
 

IV. 

ONTVANKELIJKHEID VAN DE VORDERING TOT VERNIETIGING 

 

RvVb - 4 

 

A.  Ontvankelijkheid wat betreft de tijdigheid van het beroep 

 
De bestreden beslissing werd met een aangetekende brief van 10 maart 2010 betekend aan de 
verzoekende  partij.  Het  verzoekschrift  tot  vernietiging  van  het  besluit  van  4  maart  2010  werd 
ingesteld met een aangetekende brief van 9 april 2010 zodat aangenomen moet worden dat het 
beroep tijdig werd ingesteld. 
 

B.   Ontvankelijkheid wat betreft het belang van de verzoekende partij 

 
Als aanvrager van de vergunning kan de verzoekende partij overeenkomstig artikel 4.8.16, §1, 1° 
VCRO als belanghebbende worden aangemerkt. 
 
 

V. 

AMBTSHALVE MIDDEL 

 

A.  Vooraf 

 
Onverminderd  de  eventuele  gegrondheid  van  de  door  de  verzoekende  partij  ingeroepen 
middelen,  en  alvorens  deze  middelen  te  beoordelen  en  er  een  uitspraak  over  te  doen,  acht  de 
Raad het aangewezen, teneinde de tegensprekelijkheid van het debat te garanderen, dat aan de 
verwerende partij en aan de verzoekende partij de mogelijkheid wordt geboden te antwoorden op 
het  hierna  geformuleerde  ambtshalve middel  dat  de  Raad,  gelet  op artikel  4.8.3,  §2 VCRO,  ten 
aanzien van de bestreden beslissing in overweging neemt.  
 

B.  Schending  van  artikel  4.7.23,  §1,  eerste  lid  VCRO,  de  artikelen  2  en  3  van  de  wet 
van  29  juli  1991  betreffende  de  formele  motivering  van  bestuurshandelingen,  de 
materiële  motiveringsplicht  en  de  beginselen  van  behoorlijk  bestuur,  meer 
specifiek het zorgvuldigheidsbeginsel. 

 
Eerste onderdeel 
 
Artikel 4.7.23, §1, eerste lid VCRO bepaalt uitdrukkelijk dat de deputatie haar beslissing over het 
ingestelde  beroep  neemt  op  grond  van  het  verslag  van  de  provinciaal  stedenbouwkundige 
ambtenaar.  
 
In  het  licht  van  de  formele  en  materiële  motiveringsplicht,  vereist  artikel  4.7.23,  §1,  eerste  lid 
VCRO dat  uit  de  bestreden  beslissing  zelf moet  worden kunnen  afgeleid of de  deputatie  bij  het 
nemen  van  haar  beslissing  op  gemotiveerde  wijze  is  afgeweken  van  het  verslag  van  de 
provinciaal stedenbouwkundige ambtenaar, dan wel of de deputatie zich op gemotiveerde wijze 
heeft  aangesloten  bij  de  visie  van  de  provinciaal  stedenbouwkundige  ambtenaar  en  zich  de 
motieven van de provinciaal stedenbouwkundige ambtenaar eigen heeft gemaakt.  
 
Artikel 4.7.23, §1, eerste lid VCRO veronderstelt met andere woorden dat zowel de feitelijk als de 
juridisch  determinerende  overwegingen  van  het  verslag  van  de  provinciale  stedenbouwkundige 
ambtenaar worden opgenomen in de beroepsbeslissing zodat op basis van de beslissing zelf kan 
nagegaan worden of de deputatie haar beslissing daadwerkelijk op grond van het verslag van de 
provinciaal stedenbouwkundige ambtenaar heeft genomen. 
 
De Raad stelt evenwel vast dat de verwerende partij in de bestreden beslissing kennelijk zonder 
meer  en  bovendien  uitsluitend  in  algemene  bewoordingen  verwijst  naar  het  bestaan  van  een 
verslag  van  de  provinciaal  stedenbouwkundige  ambtenaar  en  naar  de  omstandigheid  dat  de 
provinciaal  stedenbouwkundige  ambtenaar  tevens  aanwezig  was  op  de  hoorzitting  van  23 
februari  2010.  Rekening  houdend  met  wat  hoger  werd  gesteld  kan  zulks  echter  niet  volstaan. 
Hetzelfde  geldt  overigens  evenzeer  voor  de  omstandigheid  dat  het  verslag  van  de  provinciaal 

RvVb - 5 

 

stedenbouwkundige  ambtenaar  zich  gebeurlijk  in  het  administratief  dossier  bevindt  en  aldus 
consulteerbaar is of was voor de partijen. 
 
Aangezien  in  de  bestreden  beslissing  op  geen  enkele  wijze  melding  wordt  gemaakt  van  de 
determinerende  overwegingen,  zowel  in  feite  als  in  rechte,  van  het  verslag  van  de  provinciaal 
stedenbouwkundige  ambtenaar,  kan  niet  worden  nagegaan  of  de  deputatie  haar  beslissing 
daadwerkelijk op grond van vermeld verslag heeft genomen en hierbij eventueel andersluidende 
overwegingen op afdoende wijze heeft weerlegd, dan wel of de deputatie zich vermelde motieven 
eigen  heeft  gemaakt,  schendt  de  bestreden  beslissing  artikel  4.7.23,  §1,  eerste  lid  VCRO,  de 
artikelen  2  en  3  van  de  wet  van  29  juli  1991  betreffende  de  formele  motivering  van 
bestuurshandelingen, evenals de materiële motiveringsplicht. 
 
Tweede onderdeel 
 
Aangezien uit de bestreden beslissing niet kan worden afgeleid of zij daadwerkelijk op grond van 
het verslag van de provinciaal stedenbouwkundige ambtenaar werd genomen, minstens dat niet 
kan worden vastgesteld of de verwerende partij rekening heeft gehouden met de determinerende 
overwegingen,  zowel  in  feite  als  in  rechte,  van  vermeld  verslag,  en dit  ongeacht  de  aard  en de 
draagwijdte ervan, schendt de bestreden beslissing tevens het zorgvuldigheidsbeginsel.  
 
Opdat de verwerende partij een zorgvuldige beslissing zou kunnen nemen, dient zij de aanvraag 
aan  een  eigen,  zorgvuldig  en  afdoende  onderzoek  te  onderwerpen.  Gelet  op  artikel  4.7.23,  §1, 
eerste lid VCRO kan niet worden betwist dat het verslag van de provinciaal stedenbouwkundige 
ambtenaar hierbij een essentieel en noodzakelijk te onderzoeken aspect van het dossier is.   
 
De  omstandigheid  dat  de  verwerende  partij  in  de  bestreden  beslissing  middels  een  stijlformule 
verwijst  naar  het  bestaan  van  een  verslag  van  de  provinciaal  stedenbouwkundige  ambtenaar 
volstaat niet en doet geen afbreuk aan wat hoger werd vastgesteld.  
 
De bestreden beslissing is derhalve kennelijk onzorgvuldig. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. De Raad beveelt de heropening van de debatten. 
 
2. De Raad verzoekt de verwerende partij en de verzoekende partij om met een aanvullende nota 
en  binnen  een  termijn  van  dertig  dagen,  te  rekenen  vanaf  de  betekening  van  huidig  arrest,  te 
antwoorden op het in onderdeel V.B. geformuleerde ambtshalve middel. 
 
3. De uitspraak over de kosten wordt uitgesteld tot de beslissing ten gronde. 
 
Dit arrest is uitgesproken te Brussel, in openbare terechtzitting op 9 februari 2011, door de Raad 
voor Vergunningsbetwistingen, derde kamer, samengesteld uit: 
 
 
 
 
Filip VAN ACKER, 
 
 
 
Heidi HUANG,  
 
 

voorzitter van de derde kamer, 

toegevoegd griffier. 

 

 

met bijstand van 

RvVb - 6 

 

De toegevoegd griffier, 
 
 
 
 
 
Heidi HUANG   
 

 

 

 

 

 

De voorzitter van de derde kamer, 

Filip VAN ACKER 

RvVb - 7 

 

