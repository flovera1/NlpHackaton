RAAD VOOR VERGUNNINGSBETWISTINGEN 

ARREST 

nr. A/2011/0021  van 15 maart 2011 

in de zaak 2009/0012/A/2/0070 

de heer ........., wonende te  2930 Brasschaat, Hane  

 

 

verzoekende partij 

tegen: 
 
de deputatie van de provincieraad van LIMBURG 
 
verwerende partij 
 

 

 

 
 
In zake: 
 
 
 
 
 
 
 
 
 
 
 

I. 

VOORWERP VAN DE VORDERING 

 
De vordering, ingesteld bij aangetekende brief van 14 oktober 2009, strekt tot de vernietiging van 
het besluit van de deputatie van de provincieraad van Limburg van 1 oktober 2009. 
 
Met  dit  besluit  heeft  de  deputatie  het  administratief  beroep  van  de  gewestelijke 
stedenbouwkundige ambtenaar van het Agentschap Ruimte en Erfgoed, afdeling Limburg, tegen 
de  beslissing  van  het  college  van  burgemeester en  schepenen  van  de  gemeente Wellen  van 6 
juli 2009 ingewilligd. 
 
De deputatie heeft aan de verzoekende partij de stedenbouwkundige vergunning geweigerd voor 
het verbouwen van een woning. 
 
Het betreft een perceel gelegen te 3830 Wellen, ......... en met kadastrale omschrijving ......... 
. 
 
 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een  afschrift  van  het  administratief 
dossier neergelegd. De verzoekende partij heeft geen wederantwoordnota ingediend. 
 
De  partijen  zijn  opgeroepen  voor  de  openbare  terechtzitting  van  30  maart  2010,  alwaar  de 
vordering tot vernietiging werd behandeld. 
 
Kamervoorzitter Hilde LIEVENS heeft verslag uitgebracht.  
 
De verzoekende partij die in persoon verschijnt, en mevrouw Inge WILLEMS, bestuurssecretaris, 
die voor de verwerende partij verschijnt, zijn gehoord. 
 

RvVb - 1 

 

Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

FEITEN 

 
Op 24 april 2009 (datum van het ontvangstbewijs) dient de verzoekende partij bij het college van 
burgemeester  en  schepenen  van  de  gemeente  Wellen  een  aanvraag 
in  voor  een 
stedenbouwkundige  vergunning  voor  het  grondig  verbouwen  van  een  woning,  zijnde  een 
vakwerkhoeve. Het ernaast gelegen dienstgebouw zou worden afgebroken. 
 
De aanvraag is, zo blijkt uit de bestemmingsvoorschriften van het bij koninklijk besluit van 5 april 
1977  vastgesteld  gewestplan  Sint-Truiden-Tongeren,  gelegen  in  woongebied  met  landelijk 
karakter. 
 
Het  perceel  is  niet  gelegen  binnen  een  gebied  waarvoor  een  goedgekeurd  plan  van  aanleg  of 
ruimtelijk  uitvoeringsplan  geldt,  noch  binnen  de  omschrijving  van  een  behoorlijk  vergunde,  niet 
vervallen verkaveling. 
 
Het perceel is gelegen in het dorpscentrum en situeert zich tevens in de onmiddellijke omgeving 
van een beschermd monument en dorpsgezicht Sint-Agathakerk en kerkhofmuur. 
 
De  woning  is  opgenomen  in  de  inventaris  van  het  waardevol  bouwkundig  erfgoed.  Het  is  de 
voormalige dorpshoeve van Berlingen, deelgemeente van de gemeente Wellen, en komt hoog uit 
ten aanzien van het straatniveau. Het hoofdgebouw van het pand staat evenwijdig met de straat. 
De  achterbouw,  met  lager  dak,  staat  hier haaks  op.  Er  is  ook  nog  een  vrijstaand  dienstgebouw 
aanwezig, achter de woning, maar dit zou worden afgebroken. 
 
Een eerste aanvraag tot verbouwing van de woning en afbraak van het dienstgebouw wordt door 
het  college  van  burgemeester  en  schepenen  geweigerd  op  26  mei  2008.  Voor  deze  aanvraag 
heeft  het  Agentschap  Ruimte  en  Erfgoed,  cel  Onroerend  Erfgoed,  afdeling  Limburg,  ongunstig 
advies  verleend  op  11  april  2008.  In  dit  advies  werd  gesteld  dat  het  gebouw  voor  wettelijke 
bescherming in aanmerking kwam omwille  van  haar merkwaardig karakter zowel  wat  betreft  de 
inplanting,  haar  authenticiteit  en  datering.  Volgens  de  cel  Onroerend  Erfgoed  zou  het  gebouw 
door  het  toen  voorliggend  ontwerp  volledig  getransformeerd  worden  naar  een  “moderne 
constructie” zonder rekening te houden met de kwaliteiten en de eigenheid van het pand. Deze 
cel  formuleerde  een  verzet  tegen  het  groot  aantal  veluxramen  in  het  dak,  de  horizontale 
strookvensters  in  de  voorgevel  en  de  grote  glaspartijen  in  de  achtergevel.  De  cel  Onroerend 
erfgoed vroeg tevens een archeologische opmeting en een bouwhistorisch onderzoek. 
 
Het archeologisch onderzoek vond plaats. Een eerste aanpassing van de plannen gaf aanleiding 
tot  een  tweede  ongunstig  advies  van  vermeld  Agentschap  op  4  juni  2009  omdat  er  – 
niettegenstaande diverse wijzigingen – nog een aantal bezwaren dienden worden weggewerkt. 
 
De plannen werden nogmaals aangepast. 
 
Over  deze  aanpassing,  huidig  ontwerp,  brengt  het  Agentschap  Ruimte  en  Erfgoed,  cel 
Onroerend Erfgoed, op 25 juni 2009 opnieuw ongunstig advies uit, zich steunend op de volgende 
elementen: 
 

RvVb - 2 

 

 

“... 
Naar aanleiding van enkele bezwaren…. Heeft de architect de gevelplannen aangepast en 
bezorgd per mail op 22/06/2009…. 
Betreffende de plannen van de achter- en zijgevels hebben we geen verdere opmerkingen. 
Betreffende  de  voorgevel  opteert  de  bouwheer  voor de  kleinere  ramen  (zie  bijlage  1). Wij 
adviseren echter het behoud van de 19de eeuwse ramen (bijlage 2), gezien het ontbreken 
van  sporen  van  kleinere  ramen.  Hoewel  deze  grote  19de  eeuwse  ramen  de  horizontale 
regels  doorbroken  hebben  (wat  wij  voor  nieuwe  ramen  of  deuren  niet  meer  zouden 
toestaan),  zijn  deze  ramen  wel  een  typisch  restant  van  de  historische  evolutie  van 
dergelijke vakwerkwoningen. Indien bij de ontpleistering van de voorgevel nog bouwsporen 
te  voorschijn  komen,  kunnen  de  plannen  van  de  voorgevel,  na  onze  goedkeuring,  nog 
aangepast worden. 
 
Betreffende  de  binnenmuur  in  cellenbetonblokken  kan  ik  u  meedelen  dat  wij  geen  stenen 
binnenmuur toestaan binnen houtbouw, zeker niet binnen deze waardevolle vakwerkhoeve 
te Berlingen: dit materiaal is vreemd aan de traditionele vakwerkbouw…. 
Bijkomende argumenten tegen een stenen binnenmuur zijn: 
-  architecturaal  wijzigen  de  verhoudingen  intern  en  zullen  de  houten  balken  komen  te 
rusten  op  de  stenen  muur  in  plaats  van  in  het  gebinte.  Bovendien  zullen  de  korbelen 
half verborgen zijn. 

-  De  stenen  muur  maakt  de  houten  constructie  (tenzij  na  afbraak)  onbereikbaar  voor 

controle en eventueel herstel van het houtwerk. 

-  Met  een  stenen  binnenmuur  krijgt  men  condensvorming,  wat  nefast  is  voor  het 

houtwerk. 

-  Een  stenen  binnenmuur  is  een  té  statische  ingreep  in  een  “bewegend”  gebouw.  Een 
vakwerkgebouw  heeft  een  zekere  soepelheid  en  zal,  zeker  na  restauratie,  zich  gaan 
zetten. 

Spouwmuren kunnen gerealiseerd worden in niet-stenen materiaal (vb. gipsplaten). 
 
De  voorgestelde  aanvraag  wordt  ongunstig  geadviseerd  omwille  van  de  binnenmuur  in 
cellenbetonblokken. 
 
Indien na de ontpleistering van de voorgevel nog bouwsporen te voorschijn komen, wensen 
wij  op  de  hoogte  gesteld  te  worden.  De  grootte  van  de  ramen  is  dan  eventueel  voor 
herziening vatbaar. 
…” 

 
De  architect  van  de  verzoekende  partij  geeft  op  11  juni  2009  nog  de  volgende  motivering,  ter 
verduidelijking van zijn standpunt inzake de ramen en de binnenmuren in cellenbeton: 
 

“… 
Wat de voorgevel betreft kunnen we echter het advies van onroerend erfgoed niet volgen. 
De huidige ramen behoren niet tot het originele vakwerk. Deze werden in een vorig advies 
bij de eerste bouwaanvraag beschreven als originele bolkozijnramen. Uit het archeologisch 
onderzoek  blijkt  dat  dit  geen  bolkozijnramen  zijn.  Uit  sporenonderzoek  van  het  vakwerk 
blijkt  zelfs  dat  er  eigenlijk  geen  ramen  waren.  Het  advies  is  om  hier  de  huidige  ramen  te 
behouden,  wat  ons  inziens  eigenlijk  niet  strookt  met  de  filosofie  die  ze  hanteren  voor  de 
rest van het vakwerk waar de originele sporen het uitzicht bepalen. 
… 

RvVb - 3 

 

Ons voorstel is om dezelfde vorm van ramen (ramen tussen het regelwerk) in de voorgevel 
te  plaatsen,  zoals  de  rest  van  de  woning.  Om  zo  een  meer  samenhangend  geheel  te 
verkrijgen. 
 
Het  andere  discussiepunt  is  het  isoleren  van  de  woning.  Zoals  reeds  vermeld  in  de 
beschrijvende  nota  van  de  bouwaanvraag  stellen  wij  voor  om  een  thermisch  isolerende 
steen te plaatsen aan de  binnenzijde van de buitenmuren, los van het vakwerk, om zo te 
kunnen voldoen aan de steeds strenger wordende EPB wetgeving. ….. 
 
Het  lijkt  mij  misschien  toch  eerder  aangewezen  om  te  kiezen  voor  een  goed  geïsoleerde, 
geventileerde en energiezuinige woning die zijn herkomst respecteert, dan voor een woning 
die wettelijke bescherming de huidige opgelegde wetgeving omzeilt. 
…” 

 
De  gemeentelijke  stedenbouwkundige  ambtenaar  verleent  op  1  juli  2009  positief  advies  en  legt 
de nadruk op het feit dat – gezien het pand geen effectief beschermd pand is – het advies van de 
cel onroerend erfgoed géén bindend advies is. 
 
Er wordt geen openbaar onderzoek georganiseerd.  
 
Het  college  van  burgemeester  en  schepenen  verleent  op  6  juli  2009  de  stedenbouwkundige 
vergunning onder de volgende motivering: 
 

“… 
Beoordeling van de adviezen: 
De vorige aanvraag werd geweigerd op basis van het advies van Onroerend Erfgoed. Het 
betreft  geen  effectief  beschermd  pand  waardoor  het  advies  van  Onroerend  Erfgoed  niet 
bindend is. Gezien echter de historische waarde van het pand en de ligging tegenover de 
geklasseerde  kerk  Sint-Agatha  in  de  dorpskern  van  Berlingen,  heeft  het  college  bij  de 
vorige  aanvraag  geoordeeld  dat  het  noodzakelijk  was  dat  eventuele  verbouwingen  of 
renovaties  oordeelkundig  en  met  respect  voor  het  pand  dienden  te  gebeuren  en  de 
renovatie door Onroerend Erfgoed diende begeleid te worden. 
 
De aanvrager is  hier op ingegaan  en  heeft  het  oorspronkelijk  ontwerp  grondig aangepast. 
Het  resultaat  is  een  gerenoveerde  vakwerkhoeve  die  inzake  uitzicht  een  meerwaarde  zal 
betekenen  voor  de  dorpskern  van  Berlingen.  Er  blijven  echter  nog  twee  discussiepunten 
over,  zoals  boven  vermeld,  met  name  de  ramen  in  de  voorgevel  en  de  isolatie  van  de 
woning door de plaatsing van cellenbeton als binnenmuur. 
 
De  argumentatie  hieromtrent  van  de  ontwerper  kan  worden  bijgetreden.  Wat  betreft  de 
ramen kan het voorstel van kleinere ramen tussen het regelwerk aanvaard worden om een 
meer samenhangend geheel te krijgen met de rest van de woning. 
 
Wat betreft de binnenmuren, dient er eveneens voldaan te worden aan de EPB-normen en 
kan het voorstel van de ontwerper terzake gevold worden. 
…” 

 
Tegen deze beslissing tekent de gewestelijke stedenbouwkundige ambtenaar, afdeling Limburg, 
op  28  juli  2009  administratief  beroep  aan  bij  de  verwerende  partij.  De  beroepsgrieven  zijn  de 
volgende: 
 

 “… 

RvVb - 4 

 

-  er wordt geen rekening gehouden met het advies van het agentschap R-O Vlaanderen, 

Onroerend Ergoed; 

 
Dit  advies  betreft  enerzijds  de  ramen  in  de  voorgevel  en  anderzijds  het  gebruik  van 
cellenbetonblokken voor de binnenmuren. Vooral in verband met het gebruik van de stenen 
binnenmuren heeft Onroerend Erfgoed een zeer sterk gemotiveerd advies uitgebracht. 
Het  betreft  een  technisch  advies,  waaruit  blijkt  dat  het  gebruik  van  stenen  binnenmuren 
nefast  is  voor  het  houtwerk  en  dat  bijgevolg  het  behoud  van  deze  voor  bescherming 
vatbare vakwerkhoeve in het gedrang kan gebracht worden. 
…” 

 
In  zijn  verslag  van  10  september  2009  adviseert  de  provinciale  stedenbouwkundige  ambtenaar 
de  verwerende  partij  om  het  beroep  in  te  willigen  en  de  stedenbouwkundige  vergunning  te 
weigeren. 
 
De  verwerende  partij  beslist  op  1  oktober  2009  om  het  beroep  in  te  willigen  en  geen 
stedenbouwkundige  vergunning  te  verlenen  voor  het  verbouwen  van  de  woning,  en  overweegt 
hierbij het volgende: 
 

“… 
Overwegende dat de betrokken voormalige dorpshoeve wordt vermeld in de inventaris van 
het  waardevol  erfgoed  „Bouwen  door  de  eeuwen  heen  in  Vlaanderen‟  omwille  van  zijn 
typische bouwwijze namelijk de houtskeletbouw; 
dat  het  advies  van  het  Agentschap  R-O  Vlaanderen  Onroerend  Erfgoed  Limburg  werd 
gevraagd  omdat  het  pand  is  gelegen  in  het  gezichtsveld  van  de  als  monument 
geklasseerde Sint-Agathakerk; 
dat het advies van Onroerend Erfgoed d.d. 25 juni 2009 ongunstig is; 
 
Overwegende  dat  een  voorgaande  vergunningsaanvraag  voor  het  verbouwen  van  de 
vakwerkwoning in beroep bij deputatie werd geweigerd op 21 augustus 2008; 
dat  deze  weigering  in  essentie  was  gebaseerd  op  het  feit  dat  het  ontwerp  in  een 
nieuwbouwwoning  voorzag  en  niet  beeldversterkend  of  beeldondersteunend  was  voor 
Berlingen; 
dat de woning namelijk deel uitmaakt van een beeldbepalend dorpsensemble bestaande uit 
de Sint-Agathakerk, de voormalige pastorie en een aantal oude hoeven; 
 
Overwegende  dat  voorliggende  aanvraag  een  grondige  aanpassing  betreft;  dat  de 
bestaande  vakwerkconstructie wordt  gerenoveerd  in  plaats  van  een  volledige  nieuwbouw; 
dat het ontwerp meer beeldondersteunend is;  
 
Overwegende  dat  Onroerend Erfgoed nog  bezwaren  heeft  betreffende  de  kleine  ramen  in 
de voorgevel (gelijkvloers) en de binnenmuur in cellenbetonblokken; 
dat Onroerend Erfgoed voorstelt om de bestaande 19de eeuwse ramen te behouden; 
dat  de  binnenmuur  in  cellenbetonblokken  volgens  Onroerend  Erfgoed  een  te  statische 
ingreep is en nefast is voor het houtvakwerk; 
 
Overwegende  dat  vanuit cultuur-historisch  en  bouwtechnisch-architecturaal oogpunt  beide 
werken wel een impact op het gebouw hebben; dat Inzake deze materie het advies van de 
bevoegde instantie, Onroerend Erfgoed, doorslaggevend is; dat vooral in verband met het 
gebruik van de stenen binnenmuren Onroerend Erfgoed een gemotiveerd ongunstig advies 
uitgebracht heeft; dat dit advies wordt bijgetreden. 
 

RvVb - 5 

 

Overwegende  dat  volgens  de  Vlaamse  Codex Ruimtelijke ordening  (sinds 1  september  in 
werking) een vergunning te weigeren is indien uit een verplicht in te winnen advies blijkt dat 
het  aangevraagde  onwenselijk  is  in  het  licht  van  de  doelstellingen  of  zorgplichten  die 
gehanteerd worden binnen andere beleidsvelden dan de ruimtelijke ordening (artikel 4.34). 
 
Overwegende  dat  het  beroep  van  de  gewestelijke  stedenbouwkundige  ambtenaar  word 
ingewilligd;  dat  bijgevolg  de  beslissing  van  het  college  van  burgemeester  en  schepenen 
wordt vernietigd. 
…” 

 
Dit is de bestreden beslissing. 
 
 

IV. 

ONTVANKELIJKHEID VAN DE VORDERING TOT VERNIETIGING 

 

A.  Ontvankelijkheid wat betreft de tijdigheid van het beroep 

 
De bestreden beslissing werd, zo blijkt uit de stukken van het dossier, door de verwerende partij 
bij aangetekende brief van 2 oktober 2009 aan de verzoekende partij betekend  
 
Het door de verzoekende partij ingestelde beroep, bij aangetekende brief van 14 oktober 2009, is 
dus tijdig. 
 
 

B.   Ontvankelijkheid wat betreft het voorwerp van het beroep 

 
Standpunt van de partijen 
 
De verzoekende partij gaat tegen de bestreden beslissing om volgende redenen in beroep: 
 
 

“… 

-  Er  wordt  geen  rekening  gehouden  met  mijn  aangetekend  schrijven  (dd.  10.08.2009), 
waarin  de  argumentatie  van  het  agentschap  R-O  Vlaanderen,  Onroerend  Erfgoed; 
volledig weerlegd wordt. 

 

-  Het  feit  dat  het  advies  uitgebracht  door  het  agentschap  R-O  Vlaanderen,  Onroerend 
Erfgoed  niet  doorslaggevend  is.  Aangezien  de  vergunningsaanvraag  een  verbouwing 
betreft  van  een  niet  wettelijke  beschermde  woning.  De  gemeente Wellen  ontvoogd  is, 
waardoor  het  advies  van  het  agentschap  R-O  Vlaanderen,  Onroerend  Erfgoed  niet 
bindend is. 
…” 
 

Vervolgens  gaat  de  verzoekende  partij  niet  akkoord  met  de  aanpassing  die  het  Agentschap 
Ruimte  en  Erfgoed  aan  het  voorgestelde  en  aangepaste  ontwerp  wil  zien.  Wat  betreft  de 
aanpassing  van  de  ramen  in  de  voorgevel  stelt  de  verzoekende  partij  dat  deze  aanpassing 
esthetisch  en  historisch  geen  logische  keuze  is.  De  verzoekende  partij  weerlegt  ook  de 
argumenten  opgenomen  in  het  advies  van  het  Agentschap  Ruimte  en  Erfgoed  inzake  de 
binnenmuren in cellenbetonblokken. De verzoekende partij betwist dan ook de motivering van het 
Agentschap  Ruimte  en  Erfgoed  en  dus  ook  de  motivering  van  de  verwerende  partij,  aangezien 
deze het advies van het Agentschap Ruimte en Erfgoed bijtreedt. 
 
 

RvVb - 6 

 

Beoordeling door de Raad 
 
De  Raad  wijst  ambtshalve  op  artikel  4.8.16,  §3  VCRO  dat  bepaalt  dat  het  verzoekschrift  een 
omschrijving  moet  bevatten  van  de  geschonden  geachte  regelgeving,  stedenbouwkundige 
voorschriften of beginselen van behoorlijk bestuur. 
 
De  Raad  stelt  vast  dat  het  verzoekschrift  aangeeft  dat  er  geen  rekening  gehouden  is  met  de 
argumentatie  van  het  beroepschrift  enerzijds  en  anderzijds  dat  het  advies  van  het  Agentschap 
Ruimte  en  Erfgoed,  cel  Onroerend  Erfgoed,  niet  bindend  is.  Voor  het  overige  bestaat  het 
verzoekschrift  deels  uit  een  argumentatie  omtrent  de  uitvoering  van  de  ramen  in  de  voorgevel 
tussen  het  regelwerk  en  de  stelling  dat  de  gekozen  uitvoering  zowel  esthetisch  als 
bouwhistorisch  een  logische  keuze  is  en,  deels  uit  de  verantwoording  van  de  keuze  van  de 
verzoekende partij voor de binnenmuren in cellenbetonblokken. 
 
De  eerste  elementen  houden  duidelijk  verband  met  de  motiveringsplicht,  zoals  ook  de 
verwerende partij heeft begrepen. Met de overige elementen stuurt de verzoekende partij eerder 
aan op een  opportuniteitsoordeel,  waarvoor  de Raad,  gelet op de artikelen 4.8.1,  tweede  lid en 
4.8.3, §1, eerste lid VCRO, niet bevoegd is.  
 
In  de  mate  de  vordering  de  schending  van  de  motiveringsplicht  aanvoert,  is  zij  dan  ook 
ontvankelijk. 
In de mate dat zij de opportuniteit van de beoogde vergunning vooropstelt, beperkt de Raad zich 
tot  de  vraag  of  de  verwerende  partij  is  uitgegaan  van  de  juiste  feitelijke  gegevens,  of  zij  die 
correct  beoordeelde  en  vervolgens  op  grond  daarvan  in  redelijkheid  tot  het bestreden  besluit  is 
gekomen.  
 
 

V. 

ONDERZOEK VAN DE VORDERING TOT VERNIETIGING 

 
Standpunt van de partijen 
 
In haar enig middel roept de verzoekende partij de schending in van het motiveringsbeginsel.  
 
De  verzoekende  partij  geeft  enerzijds  aan  dat  er  geen  rekening  gehouden  is  met  haar 
argumentatie ter weerlegging van het advies van het Agentschap Ruimte en Erfgoed enerzijds en 
anderzijds  dat  het  advies  van  het  Agentschap  Ruimte  en  Erfgoed,  cel  Onroerend  Erfgoed  niet 
bindend is. 
 
In  haar  antwoordnota  wijst  de  verwerende  partij  erop  dat  overeenkomstig  het  besluit  van  de 
Vlaamse  Regering  van  5 
instanties  die  over  een 
vergunningsaanvraag  advies  verlenen,  het  Agentschap  R-O  Vlaanderen,  Afdeling  Onroerend 
Erfgoed  in  dit  geval,  indien  het  voorwerp  van  de  aanvraag  gelegen  is  binnen  het  gezichtsveld, 
beperkt tot uiterlijk een straal van 50 meter, van een voorlopig of definitief beschermd monument, 
verplicht om advies moest worden gevraagd. 
 
De verwerende partij herhaalt dat ze het eens is met de argumentatie van het agentschap Ruimte 
en Erfgoed en dat ze aldus het volgens haar omstandig advies uitdrukkelijk is bijgetreden in de 
bestreden beslissing. Op deze manier zou de verwerende partij de motieven van het Agentschap 
Ruimte en Erfgoed tot de hare gemaakt hebben.  
 

tot  aanwijzing  van  de 

juni  2009 

RvVb - 7 

 

“… 
Wat  betreft  de  doorwerking  van  sectoradviezen  vanuit  “Onroerend  Erfgoed”  in  het 
vergunningencontentieux  moet  aanvullend  worden  gewezen  op  het 
feit  dat  de 
principebepalingen  in  de  nieuwe  artikelen  119  en  120  DRO  aangevuld  worden  door  2 
specifieke regelingen. 
Artikel 11 van het decreet van 3 maart 1976 tot bescherming van monumenten en stads- 
en  dorpsgezichten  bepaalt  dat  de  eigenaars  en  vruchtgebruikers  van  een  beschermd 
monument of van een in een beschermd stads- of dorpsgezicht gelegen onroerend goed 
verplicht  zijn  om  het  goed  door  de  nodige  instandhoudings-  en  onderhoudswerken  in 
goede staat te behouden en het niet te ontsieren, te beschadigen of te vernielen. Werken 
kunnen niet worden aangevat zonder voorafgaande machtiging van het Agentschap RO-
Vlaanderen. 
Indien  deze  werken  onderhevig  zijn  aan  de  stedenbouwkundige 
vergunningsplicht,  moet 
een 
stedenbouwkundige  vergunning  en  geen  machtiging  worden  aangevraagd.  Welnu, 
voorliggend  ontwerpdecreet  verduidelijkt  dat  het  advies  van  het  Agentschap  RO-
Vlaanderen  met  betrekking  tot  de  vergunningsaanvraag  op  bindende  wijze  aangeeft  of 
het vergunningverlenende bestuursorgaan de machtiging al dan niet mag verlenen. 
…” 

vaststaand 

gebruik 

krachtens 

een 

slechts 

Wat  betreft  het  artikel  4.3.4  VCRO  waarnaar  de  verwerende  partij  verwijst  in  de  bestreden 
beslissing,  refereert  zij  naar  de  memorie  van  toelichting  in  verband  met  de  adviezen  van  het 
Agentschap Ruimte en Erfgoed: 
 
 

 
 
Hieruit  zou  volgens  de  verwerende  partij  blijken  dat  het  advies  van  het  Agentschap  Ruimte  en 
Erfgoed belangrijk is en dat dit advies terecht als doorslaggevend werd beschouwd, mede gelet 
op  het  feit  dat  zij  zich  uitdrukkelijk  heeft  aangesloten  bij  het  advies  van  dit  Agentschap.  De 
verwerende  partij  zou  ook  op  afdoende  wijze  in  het  bestreden  besluit  hebben  aangegeven 
waarom de vergunning werd geweigerd. 
 
Uit  het  feit  dat  de  verwerende  partij  de  motieven  van  het  advies  van  de  afdeling  Ruimte  en 
Erfgoed tot de hare heeft gemaakt, zou blijken dat de verwerende partij de argumentatie van de 
verzoekende  partij  ter  weerlegging  van  het  advies  niet  is  bijgetreden.  De  argumentatie  van  de 
verzoekende partij was niet voldoende om het advies te weerleggen. 
 
De verwerende partij besluit dan ook haar antwoordnota door het volgende te stellen:  
 
 

“… 
dat ons college bijgevolg niet tekort is gekomen aan zijn motiveringsplicht; dat ons college 
zich heeft gebaseerd op de juiste feitelijke en juridische gegevens en zo redelijkerwijze tot 
de conclusie is gekomen dat de gevraagde vergunning moest worden geweigerd; 

 

dat  het  enige  middel  van  verzoekende  partij  dan  ook  als  ongegrond  moet  worden 
verworpen; 
…” 

 
 
Beoordeling door de Raad 
 
De  verzoekende  partij  houdt  voor  dat  de  bestreden  beslissing  het  motiveringsbeginsel  schendt 
omdat  de  verwerende  partij  geen  rekening  zou  houden  met  haar  argumentatie  ter  weerlegging 
van  het  advies  van  het  Agentschap  Ruimte  en  Erfgoed,  afdeling  Onroerend  Erfgoed, 
argumentatie  die  de  verzoekende  partij  in  het  kader  van  de  administratieve  beroepsprocedure 

RvVb - 8 

 

voor de deputatie heeft voorgelegd, en omdat het advies van het Agentschap Ruimte en Erfgoed, 
afdeling Onroerend Erfgoed volgens de verzoekende partij niet bindend zou zijn. 
 
Vooreerst  dient  de  Raad  erop  te  wijzen  dat  de  verwerende  partij,  in  het  kader  van  de  haar 
opgelegde motiveringsverplichting, er niet toe gehouden is op elk argument van de verzoekende 
partij te antwoorden. Als orgaan van actief bestuur volstaat het dat de verwerende partij op een 
duidelijke manier de redenen vermeldt die geleid hebben tot het nemen van haar beslissing. 
 
De  Raad  dient  ambtshalve  na  te  gaan  of  de  verwerende  partij  het  besluit  afdoende  heeft 
gemotiveerd. Om te voldoen aan de motiveringsplicht moet een vergunningsbeslissing gedragen 
worden door motieven die in feite juist en in rechte pertinent zijn. Deze motieven moeten tevens 
duidelijk  vermeld  worden  in  de  bestreden  beslissing  zelf  en  moeten  op  een  duidelijke  en 
afdoende wijze weergeven waarom de bevoegde overheid tot die beslissing is gekomen. 
 
De Raad stelt vast dat de verwerende partij het advies van het Agentschap Ruimte en Erfgoed, 
afdeling  Onroerend  Erfgoed  bijtreedt  en  op  basis  van  de  motivering  in  dat  advies  de 
stedenbouwkundige  vergunning  weigert.  De  verwerende  partij  kan  er  zich  toe  beperken  te 
zeggen  dat  “dit  advies  wordt  bijgetreden”  en  zodoende  het  standpunt  en  de  motieven  van  het 
Agentschap  tot  de  hare  maken.  De  aanvrager  van  de  vergunning,  in  dit  geval  de  verzoekende 
partij, dient dan wel in hetzelfde besluit kennis te krijgen van (de motivering van) het advies. Dit is 
mogelijk door het advies toe te voegen aan de beslissing of het op te nemen in de beslissing. Op 
die  manier  kan  de  verzoekende  partij  de  motieven  die  de  verwerende  partij  zich  eigen  heeft 
gemaakt, nagaan en vaststellen waarom de verwerende partij overgegaan is tot de weigering van 
de vergunning. Anderzijds dient het advies dat wordt bijgetreden en dat de redenen bevat van de 
weigering van de vergunning, zelf afdoende gemotiveerd te zijn. 
 
Vermits  de  vergunningverlenende  overheid  over  een  discretionaire  bevoegdheid  beschikt,  mag 
de Raad zijn beoordeling omtrent de eisen van het in stand houden van het waardevolle karakter 
van een vakwerkhoeve niet in de plaats stellen van die van de verwerende partij.  
In  de  hem  opgedragen  legaliteitsbeoordeling  kan  de  Raad  enkel  rekening  houden  met  de 
motieven  die  opgenomen  zijn  in  de  bestreden  beslissing,  en  nagaan  of  de  bevoegde  overheid 
haar appreciatiebevoegdheid naar behoren heeft uitgeoefend, met name, zoals eerder gesteld, of 
zij is uitgegaan van de juiste feitelijke gegevens, of zij deze correct heeft beoordeeld en of zij op 
grond daarvan in redelijkheid tot het bestreden besluit is kunnen komen. 
 
De  Raad  stelt  vast  dat  het  advies  werd  opgenomen  in  het  bestreden  besluit  maar  dat  het  niet 
afdoende gemotiveerd en bovendien kennelijk onredelijk en onzorgvuldig is. 
 
Voor wat betreft de grootte van de ramen van de voorgevel, adviseert het Agentschap Ruimte en 
Erfgoed,  afdeling  Onroerend  Erfgoed  om  de  19e-eeuwse  ramen  te  behouden  in  plaats  van  de 
door  de  verzoekende  partij  voorgestelde  kleinere  ramen.  Indien  echter  bij  de  ontpleistering  van 
de  voorgevel  –  zo  stelt  het  advies  Onroerend  Erfgoed  -  nog  bouwsporen  te  voorschijn  zouden 
komen,  kunnen  de  plannen  van  de  voorgevel,  na  goedkeuring  door  het  Agentschap,  nog 
aangepast worden.  
Met  deze  mogelijkheid  die  aan  de  verzoekende  partij  geboden  wordt,  kan  onmogelijk  worden 
ingestemd,  omdat  de  uitvoering  van  de  afgeleverde  vergunning  en  bijhorende  goedgekeurde 
plannen,  afhankelijk  wordt  gesteld  van  onzekere  factoren.  Dit  zou  immers  betekenen  dat  de 
verzoekende partij met de uitvoering der werken wel kan starten, maar indien zij bouwsporen van 
de  originele  ramen  zou  vinden,  zouden  de  plannen  kunnen  aangepast  worden  en  zou  de 
verzoekende  partij  aldus  over  een  aangepaste  vergunning  beschikken  zonder  dat  hiervoor  de 
gebruikelijke (wettelijke vereiste) administratieve procedure gevolgd zou moeten worden. 
 

RvVb - 9 

 

De verzoekende partij toont bovendien aan dat het advies om de huidige ramen te behouden niet 
strookt  met  de  filosofie  die  het  Agentschap  hanteert  voor  de  rest  van  het  vakwerk,  waar  de 
originele sporen qua data het uitzicht van het gebouw bepalen. De Raad stelt dan ook vast dat dit 
deel van het advies zowel het redelijkheids- als het zorgvuldigheidsbeginsel schendt. 
 
Voor  wat  betreft  de  binnenmuren  in  cellenbetonblokken,  wijst  de  Raad  erop  dat  het  betrokken 
gebouw enkel op de inventaris van het waardevol bouwkundig erfgoed is ingeschreven en deze 
inschrijving bovendien slechts gebeurde na het indienen van de aanvraag tot vergunning en dat 
het gebouw dus niet beschermd is.  
De verbouwing van een dergelijk gebouw mag dan ook niet onredelijk streng worden beoordeeld.  
 
De  Raad  is  de  mening  toegedaan  dat  het  advies  niet  afdoende  motiveert  waarom  geen 
binnenmuren in cellenbetonblokken mogen worden opgetrokken, in het bijzonder gelet op het feit 
dat,  zoals  de  verzoekende  partij  terecht  aanvoert,  ook  rekening  moet  worden  gehouden  met 
andere beleidsdoelstellingen, in casu de energieprestaties van het gebouw (de EPB-normen). In 
de mate dat de verzoekende partij duidelijk aantoont dat de houten balken niet komen te rusten 
op  de  stenen  muur  in  plaats  van  in  het  gebinte  en  dat  een  stenen  binnenmuur  niet  tot 
condensvorming  leidt,  en  ook  de  andere  argumenten  niet  afdoende  bewezen  zijn,  schendt  het 
advies het zorgvuldigheidsbeginsel, het motiveringsbeginsel en het redelijkheidsbeginsel.  
 
Minstens had de verwerende partij dit zelf moeten onderzoeken en zich niet louter het advies van 
het Agentschap Ruimte en Erfgoed, afdeling Onroerend Erfgoed, eigen moeten maken. 
 
De  Raad  houdt  er  tevens  aan  te  wijzen  op  het  feit  dat  door  te  stellen  dat  “(…)  volgens  de 
Vlaamse Codex Ruimtelijke ordening (sinds 1 september in werking) een vergunning te weigeren 
is  indien  uit  een  verplicht  in  te  winnen  advies  blijkt  dat  het  aangevraagde  onwenselijk  is  in  het 
licht van doelstellingen of zorgplichten die gehanteerd worden binnen andere beleidsvelden dan 
de  ruimtelijke  ordening  (artikel  4.34)”,  de  verwerende  partij  ook  het  zorgvuldigheidsbeginsel 
schendt,  daar  overeenkomstig  artikel  4.3.4  VCRO  een  vergunning  niet  moet  maar  kan  worden 
geweigerd indien uit een verplicht in te winnen advies blijkt dat het aangevraagde onwenselijk is 
in het licht van doelstellingen of zorgplichten die gehanteerd worden binnen andere beleidsvelden 
dan de ruimtelijke ordening.  
De  verwerende  partij  ging  er  verkeerdelijk  van  uit  dat  zij  “verplicht”  was  om  de  vergunning  te 
weigeren.  Het  advies  diende  conform  artikel  1,  1°,  f)  van  het  besluit  van  de  Vlaamse  Regering 
van  5  juni  2009  tot  aanwijzing  van  de  instanties  die  over  een  vergunningsaanvraag  advies 
verlenen, wel verplicht te worden ingewonnen door het college van burgemeester en schepenen 
van  de  gemeente  Wellen  bij  het  Agentschap  Ruimte  en  Erfgoed,  Afdeling  Onroerend  Erfgoed, 
omdat de vakwerkhoeve binnen het gezichtsveld (beperkt tot uiterlijk een straal van 50m) van de 
als monument geklasseerde Sint-Agathakerk gelegen is. Maar anders dan de verwerende partij 
voorhoudt, heeft het advies van het Agentschap Ruimte en Erfgoed, afdeling Onroerend Erfgoed 
echter geen bindend karakter. 
 
Het middel is gegrond. 
 
 

 

RvVb - 10 

 

 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
 
1. Het beroep wordt onontvankelijk verklaard voor zover de vordering een beoordeling omtrent de 
opportuniteit van de beoogde vergunning vooropstelt. 
 
2. Het beroep wordt voor het overige ontvankelijk en gegrond verklaard. 
 
3. De Raad vernietigt de beslissing van de verwerende partij van 1 oktober 2009, waarbij aan de 
verzoekende partij de stedenbouwkundige vergunning wordt geweigerd voor het verbouwen van 
een vakwerkhoeve op een perceel gelegen te 3830 Wellen, ......... en met kadastrale omschrijving 
......... . 
 
4. De Raad beveelt de verwerende partij een nieuwe beslissing te nemen over het administratief 
beroep  van  de  gewestelijke  stedenbouwkundige  ambtenaar  van  het  Agentschap  Ruimte  en 
Erfgoed, afdeling Limburg, tegen de beslissing van het college van burgemeester en schepenen 
van de gemeente Wellen van 6 juli 2009, en dit binnen een termijn van drie maanden te rekenen 
vanaf de datum van de betekening van het huidige arrest.  
 
5. De kosten van het beroep, bepaald op 175,00 euro, komen ten laste van de verwerende partij. 
 
Dit arrest is uitgesproken te Brussel, in openbare terechtzitting op 15 maart 2011, door de Raad 
voor Vergunningsbetwistingen, tweede kamer, samengesteld uit: 
 
 
Hilde LIEVENS, 
 
 
 
Eddie CLYBOUW, 
 
 
De griffier, 
 
 
 
 
 
Eddie CLYBOUW 

De voorzitter van de tweede kamer, 

voorzitter van de tweede kamer, 

met bijstand van 

Hilde LIEVENS 

griffier. 

 

 

 

 

 

 

 

RvVb - 11 

 

