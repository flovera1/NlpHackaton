RAAD VOOR VERGUNNINGSBETWISTINGEN 

ARREST 

nr. A/2011/0019 van 2 maart 2011 

in de zaak 2009/0017/A/3/0071 

1.  de heer ........., wonende te  8870 Ingelmunster, .........  
2.  mevrouw ........., wonende te  8870 Ingelmunster, ......... 
 
bijgestaan en vertegenwoordigd door: 
landmeter ......... 
kantoor houdende te 8870 Izegem, ......... 
 
verzoekende partijen 

 

tegen: 
 
de deputatie van de provincieraad van WEST-VLAANDEREN 
vertegenwoordigd door: 
de heer Axel VAN RIE 
 

 

 

 
 
In zake: 
 
 
 
 
 
 
 
 

 
 

I. 

VOORWERP VAN DE VORDERING 

 
De vordering, ingesteld bij aangetekende brief van 20 oktober 2009, strekt tot de vernietiging van 
het besluit van de deputatie van de provincieraad van West-Vlaanderen van 17 september 2009. 
 
Met  dit  besluit  heeft  de  deputatie  het  administratief  beroep  van  de  verzoekende  partij  tegen  de 
weigeringsbeslissing van het college van burgemeester en schepenen van de gemeente Izegem 
van 14 april 2009 ontvankelijk doch ongegrond verklaard. 
 
De  deputatie  heeft  aan  de  verzoekende  partij  de  verkavelingsvergunning  geweigerd  voor  het 
verkavelen van een perceel in twee loten.  
 
Het betreft een perceel gelegen te Izegem, ......... en met kadastrale omschrijving ......... 
 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een  afschrift  van  het  administratief 
dossier neergelegd. De verzoekende partijen hebben een wederantwoordnota ingediend.  
 
De  partijen  zijn  opgeroepen  voor  de  openbare  terechtzitting  van  21  april  2010,  alwaar  de 
vordering tot vernietiging werd behandeld. 
 
Kamervoorzitter Filip VAN ACKER heeft verslag uitgebracht.  
 
De verzoekende partijen, bij monde van landmeter ........., en de heer Axel VAN RIE die verschijnt 
voor de verwerende partij, zijn gehoord. 

RvVb - 1 

 

 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

FEITEN 

 
Op 10 september 2008 (datum van het ontvangstbewijs)  dienen de verzoekende partijen bij het 
college  van  burgemeester  en  schepenen  van  de  gemeente  Izegem  een  aanvraag  in  voor  een 
verkavelingsvergunning voor “het verkavelen van grond in twee loten”.  
 
Het  perceel  is,  zo  blijkt  uit  de  bestemmingsvoorschriften  van  het  bij  koninklijk  besluit  van  17 
december 1979 vastgesteld gewestplan ‘Roeselare-Tielt’, gelegen in agrarisch gebied.  
 
Het  perceel  is  niet  gelegen  binnen  een  gebied  waarvoor  een  goedgekeurd  bijzonder  plan  van 
aanleg  of  ruimtelijk  uitvoeringsplan  geldt,  noch  binnen  de  omschrijving  van  een  behoorlijk 
vergunde, niet vervallen verkaveling. 
 
Naar  aanleiding  van  het  openbaar  onderzoek,  georganiseerd  van  15  september  2008  tot  15 
oktober 2008, worden geen bezwaarschriften ingediend.  
 
Het departement Landbouw en Visserij, afdeling Duurzame Landbouwontwikkeling verleent op 8 
februari 2009 volgend advies:  
  

“… 
Voor het gedeelte gelegen in woongebied wordt verwezen naar de bevoegde instantie.  
 
Betreffende  het  gedeelte gelegen  in  het  agrarisch  gebied wordt  gesteld  dat  volwaardige 
bouwpercelen  dienen  gecreëerd  te  worden  binnen  de  geëigende  gebiedsbestemming 
(=woonzone).  Het  agrarisch  gebied  kan  niet  gebruikt  worden  om  kleine  restpercelen  in 
woongebied  te  vervolledigen  tot  volwaardige  bouwpercelen.  De  eventueel  te  bouwen 
woningen,  bouwvrije  zones  en  tuinzones  dienen  gecreëerd  te  worden  binnen  de 
woonzone,  teneinde  de  externe  landbouwstructuren  niet  te  hinderen.  De  definitieve 
juridisch-administratieve  beslissing  wordt  genomen  door  het  gemeentebestuur  en  de 
gemachtigde  ambtenaar  van  het  Agentschap  R-O  Vlaanderen,  tenzij  die  hiervan  is 
vrijgesteld.  
…” 

 
 
De  gewestelijke  stedenbouwkundige  ambtenaar  verleent  op  datum  van  6  april  2009  een 
ongunstig advies met de volgende motivering: 
 

“… 
De  aanvraag  is  volgens  het  gewestplan  ROESELARE-TIELT,  (KB  17/12/1979),  gelegen 
in een agrarisch gebied. …  
 
 
Beoordeling van de goede ruimtelijke ordening 
 

RvVb - 2 

 

De  aanvraag  beoogt  twee  loten  te  verkavelen  waarbij  een  volwaardige  achtertuin 
ontbreekt.  De  oppervlakte  en  diepte  zijn  duidelijk  te  beperkt  en  laten  onmogelijk  een 
volwaardig bouwprogramma toe.  
 
Ook stellen er zich nog andere problemen t.a.v. deze aanvraag. 
  
De  redenering  waarbij  op  het  gewestplan  1  mm  van  het  eigendom  binnen  woongebied 
zou  liggen,  waarbij  dit  omgerekend  een  bouwzone  van  25m  zou  opleveren,  zou  in  de 
praktijk betekenen dat er in de provincie duizenden bouwloten onbenut zijn gebleven.  
Het is een redenering die zich volledig fixeert op een discussie over de nauwkeurigheid, 
tot op de Millimeter, van een drukpers ante 1979 en een al dan niet te meten mm op een 
plan. Over de zin en onzin van het meten op een plan met dergelijke kleine schaal, kan 
mogelijk gedebatteerd worden.  
 
Deze  manier  van  werken  is  echter  veel  te  beperkt  als  evaluatie.  Het  is  al  te  eng  de 
aftoetsing  met  het  gewestplan  te  beperken  tot  een  poging  tot  meten  vanaf  een 
voorliggende weg, Zo doende wordt in het geheel voorbijgegaan aan de verhoudingen en 
afstanden  van  de  ruimere  omgeving  op  het  gewestplan.  Wanneer  deze  laatste  wel  in 
beschouwing  genomen  worden,  moet  gezegd  dat  van  deze  theorieën  weinig  overblijft. 
Een blik  op het  gewestplan,  met  aandacht  voor  de  ruimere  afbakeningen,  toont aan  dat 
de zonering bij deze verkavelingsaanvraag onmogelijk kan kloppen.  
1.  Woonlinten in woongebied  zijn  in  regel  50m  diep, niet  20  of  25m.  Dus wanneer  hier 
bebouwing  voorzien  was,  zou  hier  eigenlijk  een  woon  lint  van  50m  diep  moeten 
zichtbaar zijn.  

2.  Zuidelijk  van  de  weg  ligt  een  woonlint  in  woongebied  met  een  diepte  van  50m. 
Noordelijk  zou  volgens  deze  aanvraag,  een  strook  van  25m  moeten  liggen.  Er  is 
echter enkel een rode inkleuring te zien die de wegenis volgt. Die 25m diepte uit de 
aanvraag zou duidelijk zichtbaar moeten zijn, wat niet het geval is.  

3.  De  zone  Noordelijk  van  de  weg  (terrein  van  de  aanvrager)  is  duidelijk  niet  bestemd 
voor  bebouwing.  De  ganse  zone  vormt  een  ruimer  aaneengesloten  geheel  van 
agrarisch  gebied. Was  deze  zone  wel voor woningbouw  voorzien  dan waren  zonder 
de  minste  twijfel  ook  de woningen oostelijk  van  de  Knobbaardstraat  als woongebied 
ingekleurd.  Terwijl  deze  in  agrarisch  gebied  zijn  gebleven  en  waarbij  men,  op  dat 
moment in de tijd (1979), een uitdoofscenario voor ogen had.  

 
Er  ligt  hoegenaamd  geen  bebouwbare  strook  binnen  woongebied,  a  fortiori  is  het  goed 
geheel gelegen binnen agrarisch gebied.  
 
Algemene conclusie  
De aanvraag kan onmogelijk toegestaan worden. 
…” 

 
 
Gegeven  het  ongunstig  advies  van  de  gewestelijke  stedenbouwkundige  ambtenaar  weigert  het 
college  van  burgemeester  en  schepenen  van  de  gemeente  Izegem  op  14  april  2009  de 
verkavelingsvergunning.  
 
Tegen deze beslissing tekent de heer ........., namens de verzoekende partijen, op 27 april 2009 
administratief beroep aan bij de verwerende partij. 
 
In  zijn  niet  gedateerd  verslag  adviseert  de  provinciale  stedenbouwkundige  ambtenaar  de 
verwerende  partij  om  het  beroep  ontvankelijk  doch  ongegrond 
te  verklaren  en  de 
verkavelingsvergunning te weigeren met de volgende motivering: 

RvVb - 3 

 

 

“… 
Ook  al  is  het  moeilijk  te  aanvaarden  dat  men  bij  de  opmaak  van  de  gewestplannen 
woonzones van 25m zou afgebakend hebben, valt deze grafische interpretatie moeilijk te 
weerleggen  op  basis  van  de  gewestplannen  op  1/25000.  Het  is  dan  ook  aangewezen, 
mede  gelet  op  voormeld  arrest  van  de  Raad  van  State,  er  van  uit  te  gaan  dat  de 
woonzone bestaat.  
 
Naar  aanleiding  van  de  hoorzitting  in  de  vorige  beroepsprocedure  werden  aangepaste 
plannen  opgemaakt  om  tegemoet  te  komen  aan  de  opgeworpen  bekommernissen.  Het 
voorliggende plan wijkt hier op verschillen plaatsen van af. 
Zo  wordt  de  diepte  van  het  terrein  25m  genomen  vanaf  de  rooilijn,  terwijl  in  de  vorige 
procedure  vast  stond  dat  de  discutabele  woonzone  25m  bedroeg  van  aan  de  straat. 
Hierdoor ligt de huidige achterkavelgrens niet meer op de grens met het agrarisch gebied, 
maar  wordt  2.50m  van  het  agrarisch  gebied  ingenomen.  Hetgeen  juridisch  niet 
mogelijk is. De werkelijke tuinzone bedraagt, na correctie, nog 0.50m.  
Verder werd uitdrukkelijk een bepaling van een dakhelling gevraagd en beschreven, die 
in  de  huidige  voorschriften  wederom  geschrapt  is.  Ook  de  maximum  kroonlijsthoogte  is 
verhoogd van 4.00m naar 6.00m.  
Tot slot is ook de afstand tussen de bouwzone en de zijperceelsgrens wederom verkleind 
van  4.00m  naar  3.00m.  Tot  slot  valt  een  tegenstrijdigheid  op  in  de  voorschriften  voor 
nutsgebouwtjes. Deze zijn  toegelaten in de bouwzone. De afstand tot de perceelsgrens 
bedraagt  minimaal  2,00m,  terwijl  deze  van  de  bouwzone  3m  bedraagt.  De  aanvraag 
neemt  wederom  een  deel  van  het  agrarisch  gebied  tot  tuinzone  (2,50m)  waardoor  de 
aanvraag planologisch niet aanvaardbaar is.  
 
b. Beoordeling van de goede ruimtelijke ordening  
 
Het plan dat in de vorige procedure opgemaakt werd naar aanleiding van de hoorzitting, 
bevatte  enkele  oplossingen  voor  gestelde  bekommernissen.  Deze  worden  in  de  huidige 
aanvraag teruggeschroefd.  
Er  wordt  wederom  niets  meer  gezegd  over  de  dakvorm.  Het  weigeringsbesluit  van 
augustus  2008  beschrijft  nochtans  uitdrukkelijk  het  gebrek  hieraan.  Er  werd  tevens 
vermeld dat platte daken, gezien de context, niet konden.  
 
Verder werd opgemerkt dat de vrije afstand tot de perceelsgrenzen van 3.00m eerder van 
toepassing  is  voor  halfopen  bebouwing  en  dat  .voor  open  bebouwing  4.00m  tot  5  m 
aangewezen  is.  In  de  gewijzigde  plannen  na  de  hoorzitting  werd  dit  aangepast  naar 
4.00m. De huidige voorliggende plannen spreken weer van 3.00m.  
De  tegenstrijdigheid  bij  de  nutsgebouwtjes  kan  enkel  tot  discussie  leiden.  Deze  zijn 
toegelaten  in  de  bouwzone.  De  afstand  tot  de  perceelsgrens  bedraagt  minimaal  2.00m, 
terwijl deze van de bouwzone 3.00m bedraagt.  
 
Als  de  initiële  interpretatie  van  de  aanvragers,  met  betrekking  tot  de  diepte  van  de 
woonzone,  aangenomen  wordt,  kan  enkel  vastgesteld  worden  dat  de  voorliggende 
aanvraag  wederom  een  poging  doet  een  deel  van  het  agrarisch  gebied  in  te  palmen. 
Initieel werd aangebracht dat de zone 25m tot de rand van de weg bedroeg. De huidige 
aanvraag  voorziet  25m  vanaf  de  rooilijn,  waardoor  de  achterkavelgrens  2.50m  in 
agrarisch  gebied komt  te  liggen. Het  valt  niet  te  verantwoorden  dat  bijkomend  agrarisch 
gebied ingenomen wordt, zeker niet aangezien het feit dat de woonzone op zich al zeer 
discutabel blijft.  
 

RvVb - 4 

 

De  werkelijke  achterkavelgrens  komt  op  0,5m  van  de  bouwzone  te  liggen.  Gezien  de 
landelijke ligging is een minimum tuindiepte van een 10-tal meter noodzakelijk om tot een 
volwaardig bouwprogramma te komen op deze site. Deze tuinzone kon nooit gerealiseerd 
worden in de voorliggende verkaveling. Het valt dan ook te vrezen dat het achterliggende 
agrarisch  gebied  mee  zal  verkocht  worden  met  de  voorgestelde  loten  om  zo  een  ruime 
tuin  te  kunnen  aanbieden.  De  voorliggende  aanvraag  zal  alzo  een  aanzet  vormen  tot 
vertuining  van  een  gebied  voorbehouden  voor  landbouwdoeleinden.  Gezien  de  afstand 
van 0,5m tussen de bouwzone en de perceelsgrens, is het logisch te veronderstellen dat 
eventuele terrassen illegaal in het agrarisch gebied zullen komen te liggen.  
 
Het  is  duidelijk  dat  het  voorliggende  verkavelingsvoorstel  onmogelijk  kan  leiden  tot  een 
volwaardig  bouwprogramma  binnen  het  "woongebied"  op  deze  landelijke  locatie.  De 
ruimtelijke  draagkracht  wordt  ver  overschreden.  De  voorliggende  aanvraag,  met  twee 
loten, kan op deze plaats geen goede ruimtelijke ordening voortbrengen.  
 
c. Conclusie en voorstel  

 

De  aanvraag  is  zowel  planologisch  is  ruimtelijk  niet  aanvaardbaar.  Enerzijds  wordt  een 
deel  van  het  agrarisch  gebied  mee  verkaveld,  anderzijds  kan  het  voorstel  geen 
volwaardig  bouwprogramma  op  deze  plaats  garanderen  en  wordt  de  ruimtelijke 
draagkracht  van  de  locatie  overschreden.  Het  is  dan  ook  aangewezen  het  beroep 
ongegrond te verklaren en de vergunning niet te verlenen.  
…” 

 
 
Na  de  eerste  verzoekende  partij  en  diens  raadsman,  de  heer  .........,  te  hebben  gehoord  op  2 
september  2009,  beslist  de  verwerende  partij  op  17  september  2009  om  het  beroep  niet  in  te 
willigen en de verkavelingsvergunning te weigeren. Dit is de bestreden beslissing. 
 
 

IV. 

ONTVANKELIJKHEID VAN DE VORDERING TOT VERNIETIGING 

 

A.  Ontvankelijkheid wat betreft de tijdigheid van het beroep 

 
De bestreden beslissing werd met een aangetekende brief van 21 september 2009 betekend aan 
de verzoekende partijen. Het voorliggende verzoekschrift werd ingediend met een aangetekende 
brief van 20 oktober 2009, zodat aangenomen mag worden dat het beroep tijdig werd ingesteld. 
 

B.  Ontvankelijkheid van de vordering in hoofde van de tweede verzoekende partij 

 
De registratie van een inkomend verzoekschrift conform artikel 4.8.17, §1 VCRO door de griffier 
van  de  Raad,  ongeacht  of  deze  registratie  geschiedt  na  regularisatie  conform  artikel  4.8.17,  §2 
VCRO,  moet  in  essentie  worden  aangemerkt  als  de  beoordeling  van  de  vormelijke  volledigheid 
van  het  betrokken  verzoekschrift  en  impliceert  geenszins,  ook  niet  gedeeltelijk,  de  bevestiging 
van de ontvankelijkheid van het verzoekschrift.  
 
De registratie van een verzoekschrift verhindert derhalve niet dat het beroep tot schorsing en/of 
vernietiging in voorkomend geval  alsnog onontvankelijk wordt verklaard indien vastgesteld moet 
worden dat een verzoekende partij het rechtens verschuldigde griffierecht niet heeft betaald. 
 
De  griffier  van  de  Raad  heeft  met  een  ter  post  aangetekende  brief  van  17  december  2009  de 
verzoekende partijen uitgenodigd om binnen een termijn van dertig dagen conform artikel 4.8.18 

RvVb - 5 

 

VCRO  over  te  gaan  tot  betaling  van  het  verschuldigde  griffierecht  en  dit  op  straffe  van  niet-
ontvankelijkheid van het beroep. 
 
Met een op 30 december 2009 aangetekende brief delen de verzoekende partijen aan de Raad 
mee  dat  een  betaling  van  175,00  euro  werd  uitgevoerd.  Aangezien  uit  vermelde  brief  van  30 
december 2009 niet valt af te leiden of vermelde betaling in hoofde van de eerste verzoekende 
partij dan wel van de tweede verzoekende partij is geschied, neemt de Raad aan dat de betaling 
van het enkel griffierecht gebeurde in hoofde van de eerste verzoekende partij. 
 
Aangezien  de  tweede  verzoekende  partij  op  de  zitting  van  21  april  2010  geen  conform  artikel 
4.8.18,  vierde  lid  VCRO,  zoals  dit  gold  ten  tijde  van  de  zitting,  gegronde  redenen  heeft 
aangebracht  om  de  niet-betaling  van  het  rechtens  verschuldigde  griffierecht  te  verantwoorden, 
dient  de  Raad  tot  de  onontvankelijkheid  van  het  beroep  van  de  tweede  verzoekende  partij  te 
besluiten. 
 

C.  Ontvankelijkheid van de vordering in hoofde van de eerste verzoekende partij 

 
Ongeacht  de  registratie  conform  artikel  4.8.17,  §1  VCRO  en  onverminderd  eventuele  door  de 
verwerende partij ingeroepen excepties, rust op de Raad steeds de ambtshalve plicht na te gaan 
of een verzoekschrift op ontvankelijke wijze werd ingediend. De registratie van een verzoekschrift 
verhindert  derhalve  niet  dat  het  beroep  in  voorkomend  geval  alsnog  onontvankelijk  wordt 
verklaard. 
 
De  Raad  stelt  vast  dat  uit  het  inleidende  verzoekschrift  niet  kan  worden  afgeleid  wat  de  eerste 
verzoekende partij precies beoogt. De wederantwoordnota van de eerste verzoekende partij biedt 
ter zake meer duidelijkheid daar waar het volgende wordt gesteld: 
 

“… 
Om  al  deze  bovenvermelde  redenen  vragen  wij  dan  ook  de  goedkeuring  van  de 
verkaveling  zoals  ze  opgemaakt  werd  op  10  september  2008  met  eventuele 
aanpassingen van de stedenbouwkundige voorschriften. 
…” 

 
 
In zoverre de verzoekende partij de Raad dan ook vraagt om ‘de goedkeuring van de verkaveling 
zoals  ze  opgemaakt  werd  op  10  september  2008  met  eventuele  aanpassingen  van  de 
stedenbouwkundige voorschriften’, moet, gelet op artikel 4.8.1, tweede lid VCRO en artikel 4.8.3, 
§1, eerste lid VCRO, vastgesteld worden dat het niet aan de Raad toekomt om als administratief 
rechtscollege een dergelijke beslissing te nemen. 
 
Met  de  verwerende  partij  moet  bovendien  vastgesteld  worden  dat  het  verzoekschrift,  zelfs  na 
regularisatie  en  in  tegenstelling  tot  wat  artikel  4.8.16,  §3,  tweede  lid,  5°  VCRO  voorschrijft,  ten 
aanzien  van  de  bestreden  beslissing  evenmin  een  omschrijving  bevat  van  de  geschonden 
geachte  regelgeving,  stedenbouwkundige  voorschriften  of  beginselen  van  behoorlijk  bestuur  en 
van  de  wijze  waarop  deze  regelgeving,  voorschriften  of  beginselen  van  behoorlijk  bestuur  naar 
het oordeel van de verzoekende partij worden geschonden.  
 
De  grieven  die  de  eerste  verzoekende  partij  in  haar  geregulariseerd  verzoekschrift  formuleert, 
kunnen in essentie uitsluitend beschouwd worden als een opsomming van feitelijke gegevens en 
persoonlijke bedenkingen met betrekking tot bepaalde elementen uit het bestreden besluit, doch 
slechts  in  die  zin  dat  stelselmatig  het  tegendeel  wordt  beweerd,  zonder  dat  concrete,  door  de 
Raad verifieerbare gegevens worden aangereikt.  
 

RvVb - 6 

 

Ook uit deze vaststelling dient noodzakelijk  afgeleid te worden dat de eerste verzoekende partij  
in wezen kennelijk enkel aanstuurt op een uitspraak van de Raad over de opportuniteit van het 
afleveren  van  de  door  haar  beoogde  verkavelingsvergunning.  Gelet  op  artikel  4.8.1,  tweede  lid 
VCRO  en  artikel  4.8.3,  §1,  eerste  lid  VCRO  komt  het,  zoals  hoger  reeds  werd  aangegeven, 
evenwel niet toe aan de Raad om een dergelijke uitspraak te doen.  
 
De Raad moet bijgevolg noodzakelijk besluiten tot de onontvankelijkheid van het beroep. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. Het beroep, in zoverre het uitgaat van de tweede verzoekende partij, is conform artikel 4.8.18 
VCRO onontvankelijk. 
 
2.  Het  beroep,  in  zoverre  het  uitgaat van  de  eerste  verzoekende  partij,  is  conform  artikel  4.8.1, 
tweede lid VCRO en artikel 4.8.3, §1, eerste lid VCRO onontvankelijk. 
 
3. De kosten van het beroep, bepaald op 175 euro, komen ten laste van de eerste verzoekende 
partij. 
 
 
Dit arrest  is  uitgesproken  te  Brussel,  in  openbare  terechtzitting op 2 maart  2011,  door  de Raad 
voor Vergunningsbetwistingen, derde kamer, samengesteld uit: 
 
 
Filip VAN ACKER, 
 
 
 
Katrien VISSERS, 
 
 
 
De toegevoegd griffier, 
 
 
 
 
 
Katrien VISSERS 

De voorzitter van de derde kamer, 

voorzitter van de derde kamer, 

toegevoegd griffier. 

Filip VAN ACKER 

 

 

 

 

 

 

met bijstand van 

 

 

 

RvVb - 7 

 

