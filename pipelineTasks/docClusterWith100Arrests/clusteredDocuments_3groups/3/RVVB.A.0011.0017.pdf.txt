 

 

 
 
In zake:  

RAAD VOOR VERGUNNINGSBETWISTINGEN 

TUSSENARREST 

nr. A/2011/0017 van 1 maart 2011 

in de zaak 2010/0436/A/2/0413 

de gemeente WESTERLO, vertegenwoordigd door het college van 
burgemeester en schepenen 
 
verzoekende partij 
 
tegen: 
 
de GEWESTELIJKE STEDENBOUWKUNDIGE AMBTENAAR van het 
Agentschap Ruimte en Erfgoed, afdeling Antwerpen 
 
bijgestaan en vertegenwoordigd door: 
advocaat Johan CLAES 
kantoor houdende te 2550 Kontich, Mechelsesteenweg 160  
bij wie keuze van woonplaats wordt gedaan 
 
verwerende partij 
 
 

Tussenkomende       de nv ......... 
partij : 

bijgestaan en vertegenwoordigd door: 
advocaten Jan BOUCKAERT en Jan ROGGEN 
kantoor houdende te 1000 Brussel, Loksumstraat 25 
bij wie keuze van woonplaats wordt gedaan 

 
 
 

I. 

VOORWERP VAN DE VORDERING 

 
De vordering, ingesteld bij aangetekende brief van 10 mei 2010, strekt tot de vernietiging van het 
besluit  van  de  gewestelijke  stedenbouwkundige  ambtenaar  van  het  Agentschap  Ruimte  en 
Erfgoed,  afdeling  Antwerpen  van  7  april  2010,  waarbij  aan  de  tussenkomende  partij  de 
stedenbouwkundige  vergunning  wordt  verleend  onder  voorwaarden  voor  het  bouwen  van  twee 
windturbines. 
 
Het betreft een perceel gelegen te ......... en met kadastrale omschrijving .......... 
 
 

 

RvVb - 1 

 

 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een  afschrift  van  het  administratief 
dossier  neergelegd.  De  verzoekende  partij  heeft  geen  wederantwoordnota  ingediend.  De 
tussenkomende partij heeft een schriftelijke uiteenzetting ingediend. 
 
De  partijen  zijn  opgeroepen  voor  de  openbare  terechtzitting  van  22  februari  2011,  alwaar  de 
vordering tot vernietiging wordt behandeld. 
 
De  heer  Filip  VERREZEN,  schepen  van  de  gemeente  Westerlo,  die  verschijnt  voor  de 
verzoekende partij, advocaat Astrid GELIJKENS die loco advocaat Johan CLAES verschijnt voor 
de verwerende partij en advocaten Jan ROGGEN en Durkadin YILMAZ die verschijnen voor de 
tussenkomende partij, zijn gehoord. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
De nv ......... vraagt met een op 20 juli 2010 ter post aangetekend verzoekschrift om in het geding 
te mogen tussenkomen. 
 
De voorzitter van de tweede kamer heeft vastgesteld, met een beschikking van 30 juli 2010, dat 
er  grond  is  om  het  verzoek  in  te  willigen  en  dat  de  verzoeker  tot  tussenkomst  aangemerkt  kan 
worden als belanghebbende in de zin van artikel 4.8.16, §1, eerste lid VCRO voor wat betreft de 
behandeling van de vordering tot vernietiging. 
 
Met dezelfde beschikking werd vastgesteld dat het verzoek tot tussenkomst van de verzoekende 
partij  tot  tussenkomst  als  ontvankelijk  kon  aangemerkt  worden  op  voorwaarde  dat  de  actueel 
geldende  statuten  van  de  vennootschap,  evenals  de  beslissing  van  het  daartoe  gemachtigde 
orgaan om in rechte op te treden voor de Raad en de akte van aanstelling van haar organen, bij 
haar uiteenzetting ten gronde zou worden gevoegd. 
 
De Raad stelt vast dat de verzoekende partij tot tussenkomst heeft voldaan aan deze voorwaarde 
en dat zij kan worden aangemerkt als belanghebbende in de zin van artikel 4.8.16, §1, eerste lid 
VCRO voor wat betreft de behandeling van de vordering tot vernietiging. 
 
Het verzoek tot tussenkomst is dan ook ontvankelijk. 
 
 

IV. 

FEITEN 

 
Op  10  november  2009  (datum  van  het  ontvangstbewijs)  dient  de  tussenkomende  partij  bij  de 
gewestelijke  stedenbouwkundige  ambtenaar  een  aanvraag  in  voor  een  stedenbouwkundige 
vergunning  voor  “de  bouw  van  twee  windturbines  in  landbouwgebied  langsheen  de  E313  in  de 
gemeente Westerlo”.  
 

RvVb - 2 

 

Het perceel is, zo blijkt uit de bestemmingsvoorschriften van het bij koninklijk besluit van 28 juli 
1978 vastgesteld gewestplan ‘Herentals-Mol’, gelegen in agrarisch gebied.  
 
Het  perceel  is  niet  gelegen  binnen  een  gebied  waarvoor  een  goedgekeurd  bijzonder  plan  van 
aanleg  of  ruimtelijk  uitvoeringsplan  geldt,  noch  binnen  de  omschrijving  van  een  behoorlijk 
vergunde, niet vervallen verkaveling. 
 
Het  perceel  is  gelegen  langs  de  E313.  De  turbines  zouden  geplaatst  worden  in  de  directe 
omgeving van het industrieterrein aan het op- en afrittencomplex te Geel-West en parallel aan de 
snelweg. 
 
De windturbines zouden, volgens de verwerende partij, zowel vormelijk als ruimtelijk een geheel 
vormen met de twee windturbines van de nv ........., die ook het voorwerp maken van een beroep 
tot  vernietiging  ingediend  door  de  gemeente  Westerlo  bij  de  Raad,  onder  rolnummer 
2010/0437/A/2/0443. 
 
Voor  de  bouw  van  de  windturbines  werd  door  de  tussenkomende  partij  eveneens  een 
milieuvergunningsaanvraag  ingediend.  De  behandeling  van  deze  milieuvergunning  is  nog  in 
beroep hangende bij de Minister. 
 
Naar aanleiding van het openbaar onderzoek, georganiseerd van 7 december 2009 tot 7 januari 
2010, worden vijf bezwaarschriften ingediend.  
 
Het  Agentschap  Ruimte  en  Erfgoed,  afdeling  Onroerend  Erfgoed,  cel  Archeologie  brengt  op  26 
november 2009 een gunstig advies uit. 
 
Het  departement  Landbouw  en  Visserij,  afdeling  Duurzame  Landbouwontwikkeling  van 
Antwerpen  brengt  geen  advies  uit.  De  gewestelijke  stedenbouwkundige  ambtenaar  acht  het 
advies stilzwijgend gunstig. 
 
De FOD Mobiliteit en Verkeer - Luchtvaart brengt op 9 februari 2010 een voorwaardelijk gunstig 
advies uit. 
 
De Interdepartementale Windwerkgroep van het Vlaams Energieagentschap brengt op 25 januari 
2010 een voorwaardelijk gunstig advies uit. 
 
Het  college  van  burgemeester  en  schepenen  van  de  gemeente  Westerlo  brengt  op  1  februari 
2010 een ongunstig advies uit. 
 
Op  1  februari  2010  neemt  het  college  van  burgemeester  en  schepenen  van  de  gemeente 
Westerlo het volgende standpunt in onder meer omtrent de ingediende bezwaren: 
 

“… 
Argumentatie 
… 
-  Tijdens  het  openbaar  onderzoek  werden  een  aantal  bezwaren  ingediend,  die 

- 
- 

behandeld worden als volgt: 
(…) 
 het  agrarisch  landschap  krijgt  een  onnatuurlijk  uitzicht,  horizonvervuiling  genoemd, 
impact op de rust die het landschap uitstraalt  
Het  is  inderdaad  zo  dat  het  open  agrarische  landschap  waarin  deze  windturbines 
worden ingeplant, een andere visuele belevingswaarde zal hebben dan nu het geval 

RvVb - 3 

 

is.  De  koppeling  met  bestaande  infrastructuren  of  industriële  omgevingen  kan  enkel 
een  toepassing  zijn  op  de  turbine  2  aangezien  deze  het  dichtst  bij  de  industriezone 
wordt ingeplant. Turbine 1 wordt ingeplant in het open agrarisch landschap zonder dat 
aan deze voorwaarde is voldaan. Daarnaast wordt de rust die het landschap uitstraalt 
door de plaatsing van deze turbines verstoord. Dit argument wordt weerhouden. 

-  het landschappelijk uitzicht wordt opgeofferd/visuele verstoring van het gebied. 

De  inplanting  van  2  windturbines  in  een  open  agrarisch  gebied  heeft  een  visuele 
ruimtelijke  impact  en  verstoort  dan  ook  het  landschappelijk  uitzicht.  Dit  is  zeker  het 
geval voor de turbine 1 die in een open agrarisch landschap worden ingeplant en in 
mindere  mate  voor  de  turbine  nr.  2  die  in  de  omgeving  van  de  bestaande  industrie 
wordt ingeplant. Dit argument wordt weerhouden. 

-  De  inplanting  van  2  windturbines  in  agrarisch  gebied  is  volgens  de  huidige 
regelgeving  op  basis  van  het  typevoorschriftenbesluit  van  de  Vlaamse  Codex 
Ruimtelijke  Ordening  mogelijk,  indien  de  aanvraag  aanvaardbaar  en  ruimtelijk 
inpasbaar  is  in  de  omgeving. Zoals  reeds  blijkt  uit de  behandeling  van de  bezwaren 
stelt  er  zich  een  probleem  op  basis  van  de  inplanting  van  de  turbines  in  het  open 
agrarisch  landschap  dat  wordt  verstoord  door  de  voorliggende  aanvraag.  In  de 
aanvraag wordt vermeld dat het project gekoppeld is aan de infrastructuren langs de 
E313 en de industriezone, wat inderdaad kan toegepast worden voor de turbine nr. 2. 
De  inplanting  van  de  overige  turbine  is  ruimtelijk  onverantwoord  aangezien  het  hier 
gaat om een open onaangetast agrarisch gebied, waarin geen verstorende elementen 
in aanwezig zijn, die een aanknopingspunt zouden kunnen vormen voor de inplanting 
van de turbines. Bovendien wordt de afstandsregel van 250m tot de nabije woningen 
maar  nipt  gehaald  voor  turbine  1.  De  afstand  tot  de  dichtsbijgelegen  woning  ten 
opzichte van turbine 2 bedraagt ca. 300 m. Daarnaast zijn er ook woningen gelegen 
binnen de contouren van de kaarten met aanduiding van slagschaduw. 

-  De  “Plassendonckhoeve”,  gelegen  .........  is  opgenomen  in  de  inventaris  van 
bouwkundig erfgoed in Vlaanderen. Er kan dan ook gesteld worden dat het hier gaat 
om  een  waardevol  gebouw,  dat  gelegen  is  in  een  open  agrarisch  gebied.  De 
inplanting van turbine 1 in de onmiddellijke omgeving van deze authentiek hoeve op 
nipt  250  m  afstand,  is  niet  aanvaardbaar.  Ook  de  gebouwen,  gelegen  .........  zijn 
opgenomen  in  de  inventaris  van  bouwkundig  erfgoed  en  zijn  gesitueerd  binnen  een 
straal  van  600  m  van  turbine  1.  Het  betreft  hier  dan  ook  een  uniek  landschap  met 
waardevolle  gebouwen,  waarin  de  voorziene  inplanting  van  een  windturbine  van  die 
omvang niet kan aanvaard worden. 

-  Er wordt dan ook geoordeeld dat de aanvraag niet aanvaardbaar en integreerbaar is 

in de omgeving. 

-  De voorliggende wegen zijn voldoende uitgerust. 

 
BESLUIT 
Artikel 1  Het college brengt ongunstig advies uit (…). 

…” 

 
 
Op  7  april  2010  beslist  de  verwerende  partij  de  stedenbouwkundige  vergunning  te  verlenen  en 
doet hierbij de volgende overwegingen gelden: 
 

“… 
BEOORDELING VAN DE GOEDE RUIMTELIJKE ORDENING 

 

 

De  gecoördineerde  omzendbrief  EME/2006/01  –  RO/2006/02  biedt  een  afwegingskader 
voor de plaatsing van nieuwe grootschalige windturbines of windturbineparken.  

RvVb - 4 

 

 

 

 

 

 

 

Het  ruimtelijk  principe  van  gedeconcentreerde  bundeling  uit  het  Ruimtelijk  Structuurplan 
Vlaanderen  (zie  hoofdstuk  2.1)  wordt  algemeen  voor  de  inplanting  van  windturbines 
verfijnd in het principe van plaatsdeling (site sharing). … 

Het windplan Vlaanderen is opgesteld in functie van de omzendbrief van 17/07/2000 en is 
een weergave van de mogelijke geschikte locaties op het Vlaamse grondgebied voor de 
inplanting  van  windturbines.  Volgens  het  windplan  gaat  het  op  deze  site  om  een  zone 
klasse 1: een gebied dat zeker in aanmerking komt voor de toepassing van windenergie, 
met hoogste prioriteit. 

De  inplanting  van  windturbines  of  een  windturbinepark  in  het  buitengebied  dient 
bijkomend in principe te worden vermeden in: 
-  gebieden  zonder  of  met  een  beperkte  verstoring  van  het  ruimtelijk  functioneren  van 
landbouw,  natuur  of  bos  door  andere  functies  (wonen,  verkeersinfrastructuur,  recreatie, 
…); 
… 

De verstoring van het functioneren van de landbouw is een inhoudelijke-landbouwkundige 
aspect  wat  buiten  de  appreciatiemogelijkheden  van  de  gewestelijk  stedenbouwkundig 
ambtenaar  gelegen  is. Het  advies  van  de  administratie  landbouw  is  richtinggevend  voor 
de  beoordeling  van  dit  inhoudelijke-landbouwkundige  aspect.  De  afdeling  Duurzame 
Landbouwontwikkeling  heeft  binnen  de  daartoe  voorziene  decretaal  voorziene  termijn 
geen advies uitgebracht. Het advies wordt daarom als stilzwijgend gunstig geacht. Hieruit 
dient  geconcludeerd  te  worden  dat  de  inplanting  van  de  windturbines  het  ruimtelijk 
functioneren van de landbouw niet verstoort. 

Ten aanzien van de mogelijke verstoring van het ruimtelijk functioneren van natuur en bos 
stelt  de  omzendbrief  ‘afwegingskader  en  randvoorwaarden  voor  de  inplanting  van 
windturbines’: 
… 
Uit de lokalisatie nota blijkt dat de aanvraag zich niet bevindt in een broedgebied, pleister- 
en  rustgebied  of  langs  belangrijke  trekroutes  van  beschermde,  bedreigde,  kwetsbare  of 
zeldzame  soorten.  …  Het  dichstbijzijnde  natuurgebied  is  gelegen  op  voldoende  afstand 
van  de  aanvraag.  …  In  het  advies  de  interdepartementale  windwerkgroep  werd  het 
aspect ‘natuur’ eveneens behandeld. Het advies stelt dat de aanvraag geen bijkomende 
significante  negatieve  invloed  te  verwachten  valt  op  natuur  en  avifauna.  Hieruit  kunnen 
we  concluderen  dat  de  inplanting  van  de  windturbines  het  ruimtelijk  functioneren  van 
natuur en bos niet verstoort. 

… 
De  dominante  aanwezigheid  van  het  aanpalende  industriegebied  en  de  iets  verder 
gelegen  snelweg  zorgt 
in  belangrijke  mate  voor  de  aanwezigheid  van  het 
omgevingsgeluid.  De  Vlaamse  omzendbrief  RO  2006/03 
“Afwegingskader  en 
randvoorwaarden  voor  de  inplanting  van  windturbine”  zegt:  …  Met  betrekking  tot  de 
geluidemissiegrenswaarden dien ik te verwijzen naar de voorwaarden  van de aan deze 
stedenbouwkundig  vergunning  gekoppelde,  milieuvergunning.  Bijkomend  blijkt  uit  het 
aanvraagdossier  dat  de  dichtstbijzijnde  woning  of  woongebied  zich  op  meer  dan  250m 
van de windturbines bevindt. 

Zoals  reeds  vermeld  dient  de  nog  resterende  open  ruimte  in  het  sterk  verstedelijkte 
Vlaanderen  te  worden  gegarandeerd.  De  absolute  voorkeur  gaat  dan  ook  uit  naar  het 
realiseren  van  windenergieopwekking  door  middel  van  een  clustering  van  windturbines. 

RvVb - 5 

 

 

 

 

… In deze specifieke situatie kan een inplanting van de twee nieuwe windturbines niet los 
gezien  worden  van  de  aanvraag  van  .........  op  dezelfde  locatie.  …  Beide  aanvragen 
samen bieden voldoende ruimtelijke garanties om tot een voldoende ruimtelijke clustering 
te komen. 
In  het  kader  van  deze  bouwaanvraag  werd  het  advies  van  de  interdepartementale 
Windwerkgroep  ingewonnen.  In  haar  advies  toetste  de  windwerkgroep  de  aanvraag 
eveneens  aan  de  randvoorwaarden  die  gesteld  worden  in  het  afwegingskader  uit 
bovenstaande omzendbrief. Het advies is gunstig. 
Het  advies  van  het  college  van  burgemeester  en  schepenen  stelt  dat  de  aanvraag 
gelegen is in de directe omgeving van enkele gebouwen met hoge erfgoedwaarde, welke 
een  ruimtelijke  eenheid  vormen  met  het  omliggende  landschap.  Het  college  acht  de 
aanvraag daarom  niet  opportuun. Enerzijds dient  opgemerkt  te  worden  dat de  bedoelde 
gebouwen  niet  werden  beschermd  als  monument,  anderzijds  zal  de  realisatie  van  het 
windturbinepark de vrijwaring van deze gebouwen naar de toekomst niet in het gedrang 
brengen. 

Artikel 4.4.9 van de Vlaamse Codex Ruimtelijke Ordening geeft de volgende mogelijkheid 
tot afwijking van de stedenbouwkundige voorschriften: 
Het  vergunningverlenende  bestuursorgaan  mag  bij  het  verlenen  van  een 
stedenbouwkundige vergunning of een verkavelingsvergunning in een gebied dat sorteert 
onder de voorschriften van een [gewestplan], afwijken van de bestemmingsvoorschriften, 
indien  het  aangevraagde  kan  worden  vergund  op  grond  van  de  voor  de  vergelijkbare 
categorie  of  subcategorie  van  gebiedsaanduiding  bepaalde  standaardtypebepalingen, 
vermeld  in  de  bijlage  bij  het  besluit  van  de  Vlaamse  Regering  van  11  april  2008  tot 
vaststelling van nadere regels met betrekking tot de vorm en de inhoud van de ruimtelijke 
uitvoeringsplannen, zoals de tekst ervan is vastgesteld bij het besluit van 11 april 2008. 
Het  eerste  lid  laat  geen  afwijkingen  toe  op  de  voorschriften  van  het  [gewestplan]  die 
betrekking hebben op de inrichting en het beheer van het gebied. 

De  bestemming  “agrarisch  gebied”  van  het  bovenvermelde  geldende  gewestplan 
concordeert  volgens  het  besluit  van  de  Vlaamse  Regering  tot  bepaling  van  de 
concordantie van bijzondere bestemmingsvoorschriften van de plannen van aanleg naar 
de  categorieën  of  subcategorieën  van  gebiedsaanduiding  van  29/05/2009  met  de 
categorie  van  gebiedsaanduiding  “landbouw”  van  de  typevoorschriften  voor  gewestelijke 
RUP’s. 

In het besluit van de Vlaamse Regering van 11 april 2008 tot vaststelling van de nadere 
regels met betrekking tot de vorm en de inhoud van de RUP’s met typevoorschriften voor 
gewestelijke RUP’s vermeldt de categorie van gebiedsaanduiding “landbouw”: Voor zover 
ze  door  hun  beperkte  impact  de  realisatie  van  de  algemene  bestemming  niet  in  het 
gedrang  brengen,  zijn  de  volgende  werken,  handelingen  en  wijzigingen  eveneens 
toegelaten:  (…)  het  aanbrengen  van  windturbines  en  windturbineparken,  alsook  andere 
installaties  voor  de  productie  van  (hernieuwbare)  energie  of  energierecuperatie.  De 
mogelijke  effecten  van  de  inplanting  ten  aanzien  van  efficiënt  bodemgebruik,  eventuele 
verstoring van de uitbatings(mogelijkheden) en landschappelijke kwaliteiten dienen in een 
lokalisatienota te worden beschreven en geëvalueerd.  
 
Gelet  op  bovenstaande  ruimtelijke  afweging  en  na  consultatie  van  de  uitgebreide 
lokalisatienota  die  werd  bijgevoegd  kan  ik  stellen  dat  de  plaatsing  van  de  turbines  de 
realisatie  van  de  algemene  bestemming  niet  in het  gedrang brengt,  en  dat de  aanvraag 
de  landschappelijke  kwaliteiten  niet  verstoort,  gelet  op  de  voldoende  clustering  van  de 
nieuwe  turbines  met  de  parallel  lopende  aanvraag  van  ..........  Daarom  acht  ik  het  voor 

RvVb - 6 

 

 

 

 

 

deze  aanvraag  opportuun  om  af  te  wijken  van  de  bestemmingsvoorschriften  van  het 
geldende gewestplan zoals hierboven omschreven. 

ALGEMENE CONCLUSIE 
 
De aanvraag brengt de goede ruimtelijke ordening niet in het gedrang. 

BIJGEVOLG WORDT OP 07 APR. 2010 HET VOLGENDE BESLIST: 

De  gewestelijke  stedenbouwkundige  ambtenaar  geeft  de  vergunning  af  aan  de 
aanvrager, die ertoe verplicht is 

1°  het  college  van  burgemeester  en  schepenen  en  de  gewestelijke  stedenbouwkundige 
ambtenaar  per  beveiligde  zending  op  de  hoogte  te  brengen  van  het  begin  van  de 
werkzaamheden of handelingen waarvoor vergunning is verleend, ten minste acht dagen 
voor de aanvatting van die werkzaamheden of handelingen; 
 
2° de volgende voorwaarden na te leven: 
 
-  Het project dient steeds te voldoen aan de voorwaarden inzake geluid zoals gesteld in 
de  omzendbrief  “Afwegingskader  en  randvoorwaarden  voor  de  inplanting  van 
windturbines” van 2006. 

-  Er  dienen  de  nodige  maatregelen  getroffen  te  worden,  zoals  het  installeren  van 
te  garanderen  dat  steeds  aan  de  gestelde 
“Afwegingskader  en 

schaduwdetectiesystemen,  om 
voorwaarden 
randvoorwaarden voor de inplanting van windturbines” van 2006 wordt voldaan. 

inzake  slagschaduw  uit  de  omzendbrief 

-  De  voorwaarden  uit  het  advies  van  de  interdepartementale  windwerkgroep  van 

25/01/2010 dienen strikt te worden nageleefd. 

-  Na de behandeling van de exploitatie dienen alle constructies verwijderd te worden en 

het terrein in oorspronkelijke staat hersteld te worden. 

-  Gelet  op  de  noodzaak  tot  clustering  van  de  twee  turbines  met  twee  (nog  niet 
gerealiseerde) turbines van ......... dient de oprichting van deze vier turbines gelijktijdig 
te gebeuren.  

…” 

 
 
Dit is de bestreden beslissing. 
 
 

V. 

ONTVANKELIJKHEID VAN DE VORDERING TOT VERNIETIGING 

 

A.  Ontvankelijkheid wat betreft de tijdigheid van het beroep 

 
De bestreden beslissing werd aan de verzoekende partij betekend per aangetekende brief van 7 
april 2010. 
 
Het door de verzoekende partij ingestelde beroep, bij aangetekende brief van 10 mei 2010, is dus 
tijdig. 
 
 

 

RvVb - 7 

 

 

B.   Ontvankelijkheid  wat  betreft  het  belang  en  de  hoedanigheid  van  de  verzoekende 

partij 

ingevolge  artikel  4.7.26,  §4,  2°  VCRO  om  advies  gevraagd 

 
Standpunt van de partijen 
 
De  verzoekende  partij,  de  gemeente  Westerlo,  stelt  dat  het  college  van  burgemeester  en 
schepenen als belanghebbende een verzoekschrift bij de Raad kan indienen op grond van artikel 
4.8.16 VCRO. Volgens de verzoekende partij werd het college van burgemeester en schepenen 
immers 
inzake  de 
vergunningsaanvraag. 
 
Beoordeling door de Raad 
 
Artikel 4.8.16, §1 VCRO vermeldt de belanghebbenden die bij de Raad beroep kunnen instellen. 
 
In het 6de punt wordt vermeld: “de bij het dossier betrokken adviserende instanties aangewezen 
krachtens artikel 4.7.16, §1, eerste lid, respectievelijk artikel 4.7.26, §4, 2°, op voorwaarde dat zij 
tijdig advies hebben verstrekt of ten onrechte niet om advies werden verzocht”. 
 
In  zoverre  de  verzoekende  partij meent  op  artikel 4.8.16,  §1,  6°  VCRO  beroep  te kunnen  doen 
omdat het college van burgemeester en schepenen advies heeft verstrekt naar aanleiding van 
de  bestreden  beslissing,  is  de  Raad  van  oordeel  dat  artikel  4.8.16,  §1  VCRO  aan  deze 
adviesverlenende instantie als zodanig een zelfstandig vorderingsrecht verschaft. 
 
De Raad stelt vast dat enkel de gemeente Westerlo als verzoekende partij is verschenen. 
 
In  deze  hoedanigheid  kan  de  verzoekende  partij  niet  als  “de  bij  het  dossier  betrokken 
adviserende instanties aangewezen krachtens artikel 4.7.16, §1, eerste lid, respectievelijk artikel 
4.7.26,  §4, 2°”  beschouwd  worden,  aangezien  het college  van burgemeester  en  schepenen het 
advies heeft verleend en niet de gemeente. 
 
Voormelde vaststelling staat er niet aan in de weg dat ook de gemeente, als (publiekrechtelijke) 
rechtspersoon, naar  het oordeel  van de Raad met goed  gevolg  een beroep kan indienen  bij de 
Raad. In voorkomend geval dient de gemeente zich te beroepen op artikel 4.8.16, §1, eerste lid, 
3°  VCRO  en  is  derhalve  vereist  dat  de  gemeente  aangeeft  welke  hinder  of  nadelen  zij 
rechtstreeks of onrechtstreeks meent te ondervinden van de vergunningsbeslissing. De belangen 
van  de  gemeente  enerzijds  en  het  college  van  burgemeester  en  schepenen  anderzijds  vallen 
immers niet noodzakelijk samen.  
 
De  Raad  merkt  echter  op  dat  de  verzoekende  partij  overeenkomstig  artikel  193  van  het 
Gemeentedecreet  haar  collegebeslissing  om  in  rechte  op  te  treden  niet  bij  haar  verzoekschrift 
heeft gevoegd. Mits voorlegging van haar collegebeslissing wordt aan de verzoekende partij de 
mogelijkheid geboden om meer duidelijkheid te verschaffen over haar belang en de hoedanigheid 
waarin zij optreedt. 
 
De  Raad  vraagt  derhalve  aan  de  verzoekende  partij  om  haar  collegebeslissing  waarbij  beslist 
werd om in rechte op te treden voor te leggen. 
 

 

RvVb - 8 

 

 
Om  de  rechten  van  alle  partijen  in  het  geding  evenals  een  goede  rechtsbedeling  te  vrijwaren, 
past  het  dit  neer  te  leggen  stuk  in  de  debatten  te  brengen  en  is  het  aangewezen  dat  aan  de 
partijen de mogelijkheid wordt geboden om tegenspraak te voeren over dit nieuwe stuk. Dit stuk 
kan  immers  een  weerslag  hebben  op  de  ontvankelijkheid  van  de  ingestelde  vordering,  wat  de 
openbare orde aanbelangt. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. De Raad beveelt de heropening van de debatten. 
 
2.  De  verzoekende  partij wordt  uitgenodigd  om  binnen  een  termijn  van  dertig  dagen,  die ingaat 
de dag na deze van de betekening van huidig arrest, met een aanvullende nota een antwoord te 
verschaffen  op  de  vraag  in  welke  hoedanigheid  zij  voor  de  Raad  verschijnt  en  duidelijkheid  te 
verschaffen  over  haar  belang  en  dus  aan  te  duiden  op  welk  onderdeel  van  artikel  4.8.16,  §1, 
eerste lid, 1° tot en met 6° VCRO zij haar vordering meent te kunnen steunen. De verzoekende 
partij dient bij deze aanvullende nota tevens een voor eensluidend verklaard afschrift te voegen 
van het besluit van onbekende datum van het college van burgemeester en schepenen, conform 
artikel  57,  §2  Gemeentedecreet  dan  wel  conform  artikel  57,  §3,  9°  Gemeentedecreet  in 
samenlezing  met  artikel  193  Gemeentedecreet,  waarin  wordt  beslist  om  in  rechte  op  te  treden 
voor de Raad. 
 
3. De verwerende partij en de tussenkomende partij worden uitgenodigd om binnen een termijn 
van dertig dagen, die ingaat de dag na deze van de betekening door de griffie van de Raad van 
de in sub 2 vermelde nota van de verzoekende partij, met een aanvullende nota een eventuele 
repliek te formuleren op de in sub 2 vermelde nota van de verzoekende partij. 
 
4. De uitspraak over de kosten wordt uitgesteld tot de beslissing ten gronde. 
 
Dit arrest  is  uitgesproken  te  Brussel,  in  openbare  terechtzitting op 1 maart  2011,  door  de Raad 
voor Vergunningsbetwistingen, tweede kamer, samengesteld uit: 
 
 
Hilde LIEVENS, 
 
 
 
Hildegard PETTENS,  toegevoegd griffier. 
 
 
De toegevoegd griffier, 
 
 
 
 
 
Hildegard PETTENS 
 

De voorzitter van de tweede kamer, 

voorzitter van de tweede kamer, 

Hilde LIEVENS 

met bijstand van 

 

 

 

 

 

 

 

RvVb - 9 

 

