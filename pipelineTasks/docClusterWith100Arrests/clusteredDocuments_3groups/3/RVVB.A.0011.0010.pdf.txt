Dit arrest werd, ingevolge een cassatieberoep, vernietigd bij arrest  
nr. 215.344 van de Raad van State van 27 september 2011.  

RAAD VOOR VERGUNNINGSBETWISTINGEN 

ARREST 

nr. A/2011/0010 van 15 februari 2011 

in de zaak 2009/0042/A/2/0025 

1. 
2. 

......... 
......... 

 

 

bijgestaan en vertegenwoordigd door: 
advocaat Antoon LUST 
kantoor houdende te 3810 ASSEBROEK-BRUGGE, Baron Ruzettelaan 
27 
bij wie keuze van woonplaats wordt gedaan 
 
verzoekende partijen 

tegen: 
 
de deputatie van de provincieraad van WEST-VLAANDEREN 
 
verwerende partij 
 

 

 

 

 
 
In zake: 
 
 
 
 
 
 
 
 
 
 
 
 
 

 
 
 

I. 

VOORWERP VAN DE VORDERING 

 
De  vordering,  ingesteld  bij  aangetekende  brief  van  2  november  2009,  strekt  tot  de  vernietiging 
van het besluit van de deputatie van de provincieraad van West-Vlaanderen van 1 oktober 2009. 
 
Met dit besluit heeft de deputatie het administratief beroep van de verzoekende partijen tegen de 
weigeringsbeslissing  van het  college  van  burgemeester en  schepenen  van  de  stad  Izegem  van 
19 mei 2009 ontvankelijk doch ongegrond verklaard. 
 
De  deputatie  heeft  aan  de  verzoekende  partijen  de  stedenbouwkundige  vergunning  geweigerd 
voor het verbouwen van een bijgebouw. 
 
Het betreft een perceel gelegen te ......... en met kadastrale omschrijving .......... 
 
 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een  afschrift  van  het  administratief 
dossier neergelegd. De verzoekende partij heeft een wederantwoordnota ingediend.  
 

 

RvVb - 1 

 

Dit arrest werd, ingevolge een cassatieberoep, vernietigd bij arrest  
nr. 215.344 van de Raad van State van 27 september 2011.  

 
De  partijen  zijn  opgeroepen  voor  de  openbare  terechtzitting  van  13  april  2010,  alwaar  de 
vordering tot vernietiging werd behandeld. 
 
Kamervoorzitter Hilde LIEVENS heeft verslag uitgebracht.  
 
Advocaat  Jelle  SNAUWAERT  die  loco  advocaat  Antoon  LUST  verschijnt  voor  de  verzoekende 
partijen, en de heer Axel VAN RIE, die verschijnt voor de verwerende partij, zijn gehoord. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

FEITEN 

 
Op  6  november  2008  (datum  van  het  ontvangstbewijs)  dienen  de  verzoekende  partijen  bij  het 
college  van  burgemeester  en  schepenen  van 
in  voor  een 
stedenbouwkundige vergunning voor 

Izegem  een  aanvraag 

  het  slopen  van  een  overdekking  van  4,20  m²  tegen  de  achterste  gevel  van  de 

berging/garage 

  het slopen van de tuinberging van 7,20 m² 
  het  uitbreiden  van  de  bestaande  garage  met  een  berging  van  38,95  m²  tot  aan  de 

achterste perceelsgrens. 

 
Na  uitvoering  van  de  werken  zouden  alle  bijgebouwen  samen  een  oppervlakte  hebben  van 
112,91 m². 
 
Het  bouwperceel  is  gelegen  binnen  de  grenzen  van  een  bij  besluit  van  de  deputatie  van West-
Vlaanderen van 29 juli 2004 goedgekeurd gemeentelijk ruimtelijk uitvoeringsplan (hierna GRUP) 
“De Krekel”, met name in een zone voor bebouwing met open karakter. De voorschriften van het 
GRUP laten een hoofdgebouw toe van 40 % van het bouwperceel en bijgebouwen van maximaal 
30 m². Bijgebouwen dienen op minstens 2 meter van de perceelsgrens opgericht te worden. 
 
De  verzoekende  partijen  zijn  eigenaars  van  2  aaneensluitende  percelen  die  feitelijk  gezien  één 
geheel vormen, doch die kadastraal  twee afzonderlijke percelen vormen. Het aanvraagformulier 
maakt  melding  van  deze  twee  percelen.  De  betrokken  werken  zullen  evenwel  enkel  en  alleen 
worden uitgevoerd op het linkerperceel met nr. .......... Op het linker perceel bevindt zich reeds de 
vrijstaande  woning  van  de  aanvragers  en  het  is  langs  de  gezamenlijke  perceelsgrens  met  het 
rechtsaanliggend kadastraal perceel dat de bestaande en ontworpen constructies zich situeren.  
 
Naar aanleiding van het openbaar onderzoek, georganiseerd van 26 november 2008 tot en met 
26 december 2008, worden geen bezwaarschriften ingediend.  
 
Door het college van burgemeester en schepenen wordt op basis van artikel 49 van het decreet 
betreffende  de 
(hierna 
coördinatiedecreet),  een  voorstel  geformuleerd  aan  de  gewestelijke  stedenbouwkundige 
ambtenaar  om  in  afwijking  van  de  stedenbouwkundige  voorschriften  van  het  GRUP,  de 
bebouwbare oppervlakte van de bijgebouwen te verhogen van 30 m² naar 112,91 m² en tevens 
de gebouwen in te planten op de perceelsgrens in plaats van op 2m van de perceelsgrens. 
 

ruimtelijke  ordening,  gecoördineerd  op  22  oktober  1996 

RvVb - 2 

 

Dit arrest werd, ingevolge een cassatieberoep, vernietigd bij arrest  
nr. 215.344 van de Raad van State van 27 september 2011.  

Dit verzoek tot afwijking wordt als volgt gemotiveerd: 
 

“… 
De  aanvraag  is  gelegen  in  een  zone  voor  bebouwing  met  open  karakter  van  het 
gemeentelijk  uitvoeringsplan  „De  Krekel‟  BD  29  juli  2004  en  maakt  deel  uit  van  het 
centrum van Izegem. 
Op het perceel met een oppervlakte van 1.817,23 m²  met een oost-west oriëntatie staat 
een alleenstaande woning, een garage annex overdekking, een tuinberging en een serre. 
De aanvraag heeft betrekking op het slopen van de overdekking en de tuinberging en het 
uitbreiden van de garage met een tuinberging van 9,50 m x 4,10 m. 
De  uitbreiding  wordt  volledig  opgetrokken  in  dezelfde  materialen  als  de  bestaande 
garage. Typologisch sluit de uitbreiding ook aan op het bestaande gebouw. De geplande 
uitbreiding voegt de bestaande bijgebouwen samen tot een compacter geheel. De totale 
oppervlakte van de woning en de bijgebouwen bedraagt slechts 276,43 m² wat 15,21 % 
van  de  totale  perceesloppervlakte  bedraagt.  Dit  is  beduidend  minder  dan  de  toegelaten 
40  % van  de  bebouwbare  oppervlakte.  De  grootte  van  het  perceel  laat  de voorgestelde 
bebouwingsgraad zeker toe. 
Ook  wordt  de  afwijking  gevraagd  voor  de  inplanting  van  de  tuinberging  op  de 
achterperceelsgrens.  Het  achterliggend  perceel  maakt  deel  uit  van  het  sport-  en 
recreatiecentrum.  De  inplanting  tot  tegen  de  perceelsgrens  is  aanvaardbaar.  Het 
Stadsbestuur  aanvaard  echter  geen  mandeligheid.  De  westelijke  gevel    van  de 
tuinberging  mag  dus  niet  mandelig  gebouwd  worden  maar  enkel  tot  tegen  de 
gemeenschappelijke  perceelsgrens  waarbij  bovendien  deze  (west)gevel  moet  afgewerkt 
worden met parement. 
…” 

 
De  gewestelijke  stedenbouwkundige  ambtenaar  heeft  de  gevraagde  afwijking  negatief 
beoordeeld als volgt: 
 

“… 
De afwijking kan niet toegestaan worden om volgende redenen: 
 
HET VOORSTEL TAST DE ALGEMENE STREKKING VAN HET PLAN AAN 
 
Het afwijkingsvoorstel is in strijd met de basisvisie die aan de grondslag ligt van het plan 
inzake  de  oppervlakte  van  bijgebouwen.  Er  werd  binnen  de  voorschriften  een  bewuste 
keuze gemaakt deze beperkt te houden in oppervlakte. Een bijna verviervoudiging is een 
evolutie naar een geheel andere schaal en is om die reden te vermijden. 
…” 

 
Het  college  van  burgemeester  en  schepenen  van  de  stad  Izegem  weigert  om  die  reden  op  19 
mei 2009 een stedenbouwkundige vergunning aan de verzoekende partijen. 
 
Tegen  deze  beslissing  tekenen  de  verzoekende  partijen  op  23  juni  2009  administratief  beroep 
aan bij de verwerende partij. 
 
In zijn verslag van onbekende datum adviseert de provinciale stedenbouwkundige ambtenaar de 
verwerende  partij  om  het beroep  ongegrond  te  verklaren  en  de  stedenbouwkundige  vergunning 
te weigeren.  
 

RvVb - 3 

 

Dit arrest werd, ingevolge een cassatieberoep, vernietigd bij arrest  
nr. 215.344 van de Raad van State van 27 september 2011.  

Na  de  partijen  te  hebben  gehoord  op  15  september  2009,  beslist  de  verwerende  partij  op  1 
oktober 2009 om het beroep niet in te willigen en de stedenbouwkundige vergunning te weigeren 
en overweegt hierbij het volgende: 

 

“… 
a.  Juridische grondslag en beoordeling 

 

De plaats van de aanvraag is gelegen in de .......... De aanvrager heeft twee aanpalende 
percelen  in  eigendom.  Beiden  zijn  gelegen  in  het  RUP  „De  Krekel‟  en  palen  aan  de 
achterzijde  aan  de  stedelijke  sportinfrastructuur.  Op  het  perceel,  waarop  de  aanvraag 
betrekking  heeft,  staan  naast  het  woonhuis  aan  de  voorzijde  ook  aan  langgerekt 
bijgebouw/garage,  een  overdekking,  een  tuinberging  en  een  serre.  Op  het  aanpalende 
perceel komt nog 1 bijgebouw voor. 
De ......... wordt voornamelijk gekenmerkt door aaneengesloten bebouwing. De aanvraag 
ligt echter in het zuidelijke deel er van waar er eerder open bebouwing gangbaar is. 
… 
Het  schepencollege  heeft  een  gunstig  advies  uitgebracht  en 
formuleert  een 
afwijkingsvoorstel  (…).  Hierbij  wordt  de  voorwaarde  opgelegd  dat  de  muur  op  de 
achterperceelsgrens  niet  mandelig  gemaakt  wordt,  en  deze  afgewerkt  wordt  met 
parement. 
 
Het  agentschap  RO  aanvaardt  dit  afwijkingsvoorstel  niet  en  adviseert  ongunstig  omdat 
het  „in  strijd  is  met  de  basisvisie  die  aan  de  grondslag  ligt  aan  het  plan  inzake  de 
oppervlakte  van  bijgebouwen.  Er  werd  binnen  de  voorschriften  een  bewuste  keuze 
gemaakt deze beperkt te houden in opp. Een bijna verviervoudiging is een evolutie naar 
een geheel andere schaal en is om die reden te vermijden‟. 
 
Het  schepencollege  motiveert  het  afwijkingsvoorstel  door  te  stellen  dat  de  totale 
oppervlakte  15,21  %  bedraagt  van  de  totale  perceelsoppervlakte  terwijl  een  maximum 
van  40  %  toegelaten  wordt  volgens  het  RUP.  Dit  is  echter  niet  correct  aangezien  deze   
40  %  enkel  betrekking  heeft  op  het  hoofdgebouw  en  niet  op  de  bijgebouwen.  Voor  de 
bijgebouwen  geldt  een  maximum  van  30  m².  Bovendien  worden  bij  deze  redenering  de 
twee  aanpalende  percelen  gecombineerd.  Het  rechterperceel  kan  makkelijk  afgesplitst 
worden en kan bij deze beoordeling niet meegerekend worden. 
 
Voor  de  afwijking  van  de  afstand  tot  de  perceelsgrens  zijn  er  niet  direct  problemen 
aangezien de aanvrager eigenaar is van het rechterperceel en de stad Izegem eigenaar 
is van de achterliggende sportvelden. 
De  aanvraag  kan  planologisch  in  overeenstemming  worden  gebracht  met  het  vigerende 
RUP indien het afwijkingsvoorstel de toets van de goede ruimtelijke ordening doorstaat. 

 

b.  Beoordeling van de goede ruimtelijke ordening 

 

Vooraleerst  moet  het  duidelijk  zijn  dat  de  ruimtelijke  beoordeling  moet  gebeuren  op  het 
linkerperceel,  daar waar de  uitbreiding  plaats  vindt.  Het  rechterperceel kan  immers  zeer 
makkelijk afgesplitst worden in functie van bebouwing. De ruimtelijke draagkracht van het 
linkerperceel  mag  dan  ook  niet  overschreden  worden.  De  totale  oppervlakte  van  de 
bijgebouwen  zoals  voorgesteld  in  de  aanvraag,  bedraagt  93.26  m²  (serre  9.18  m², 
berging/garage  45.13  m²,  uitbreiding  38.95  m²).  Dit  is  een  verdrievoudiging  van  het 
maximum van 30 m² toegelaten door het RUP. Verder zorgt de uitbreiding ervoor dat de 
rechterperceelsgrens, achter het woonhuis, voor meer dan de helft afgesloten wordt. Het 
volledig afsluiten van tuinen d.m.v. bijgebouwen  behoort niet tot de visie van het RUP en 

RvVb - 4 

 

Dit arrest werd, ingevolge een cassatieberoep, vernietigd bij arrest  
nr. 215.344 van de Raad van State van 27 september 2011.  

kan  bezwaarlijk  goede  ruimtelijke  ordening  genoemd  worden.  Deze  afwijking  geeft  hier 
wel  een  aanzet  toe  waardoor  de  ruimtelijke  draagkracht  van  dit  perceel  overschreden 
wordt. 
 
c.  Conclusie 

 

Planologisch  kan  de  aanvraag  in  overeenstemming  gebracht  worden  d.m.v.  een 
afwijkingsvoorstel. Dit afwijkingsvoorstel is echter ruimtelijk niet aanvaardbaar. 

 
Dit is het bestreden besluit. 
 
 

IV. 

ONTVANKELIJKHEID VAN DE VORDERING TOT VERNIETIGING 

 

A.  Ontvankelijkheid wat betreft de tijdigheid van het beroep 

 
Het bestreden besluit werd aan de verzoekende partijen betekend bij aangetekende brief van 5 
oktober 2009. 
 
Het  door  de  verzoekende  partijen  ingestelde  beroep,  bij  aangetekende  brief  van  2  november 
2009, is dus tijdig. 
 
 

B.  Ontvankelijkheid wat betreft de hoedanigheid van de verzoekende partijen 

 
Bij  brief  van  8  december  2009  van  de  Raad  werden  de  verzoekende  partijen  uitgenodigd  om 
350,00  euro  rolrechten  te  betalen  zijnde  175,00  euro  in  hoofde  van  elk  van  de  verzoekende 
partijen. 
 
Bij  brief  van  15  december  2009  delen  de  verzoekende  partijen  mee  dat  er  een  betaling  van 
175,00 euro gebeurde. 
 
Aangezien er in de vermelde brief van 15 december 2009 geen nadere toelichting werd gegeven 
over  de  betaling  van  het  enkel  rolrecht,  neemt  de  Raad  aan  dat  de  betaling  van  het  rolrecht 
gebeurde in hoofde van de eerste verzoekende partij. 
 
De vordering tot nietigverklaring wordt dan ook onontvankelijk verklaard in hoofde van de tweede 
verzoekende partij. 
 
 

V. 

ONDERZOEK VAN DE VORDERING TOT VERNIETIGING 

 

A.  Enig middel 

 
In  een  enig  middel  roepen  de  verzoekende  partijen  in  dat  de  bestreden  beslissing  is  genomen 
met schending van artikel 7.5.8 VCRO, artikel 4.4.1 VCRO en artikel 4.3.1, §1, 1° b juncto §2, 1° 
en  2°  VCRO,  dat  de  bestreden  beslissing  uitgaat  van  de  onjuiste  feiten  en  als  dusdanig  het 
zorgvuldigheidsbeginsel  miskent  en  dat  de  bestreden  beslissing  de  uitdrukkelijke 
motiveringsplicht schendt. 
 

 

RvVb - 5 

 

Dit arrest werd, ingevolge een cassatieberoep, vernietigd bij arrest  
nr. 215.344 van de Raad van State van 27 september 2011.  

 
De  verzoekende  partijen  zijn  onder  andere  in  een  eerste  onderdeel  van  hun  enig  middel  van 
oordeel  dat  de  verwerende  partij  in  deze  zaak,  gelet  op  de  overgangsbepaling  opgenomen  in 
artikel 7.5.8 VCRO, de afwijking op het GRUP had moeten beoordelen op basis van het nieuwe 
artikel 4.4.1 VCRO.  
 
De  verzoekende  partijen  stellen  dat  de  verwerende  partij  echter  het  afwijkingsvoorstel  van  het 
college van burgemeester en schepenen en de beoordeling van dit voorstel door de gewestelijke 
stedenbouwkundige ambtenaar, heeft beoordeeld in plaats van rechtstreeks toepassing te maken 
van  artikel  4.4.1  VCRO.  Zij  menen  dat  de  verwerende  partij  ten  onrechte  nog  toepassing  heeft 
gemaakt van artikel 49 van het decreet betreffende de ruimtelijke ordening gecoördineerd op 22 
oktober 1996. 
 
De  verwerende  partij  verwijst,  wat  het  eerste  onderdeel  van  het  enig  middel  betreft,  naar  de 
voorbereidende werken en naar de vaste rechtspraak van de Raad van State om te stellen dat de 
gevraagde afwijking geen afbreuk mag doen aan de essentiële gegevens van het plan. 
 
De verwerende partij is verder van oordeel dat er desbetreffend geen onderscheid bestaat tussen 
de  beoordeling  in  functie  van  het  oude  artikel  49  van  het  coördinatiedecreet  en  deze  in  functie 
van  artikel  4.4.1  VCRO.  De  verwerende  partij  is  van  oordeel  dat  ze  de  afwijking  getoetst  heeft 
aan de algemene visie van het GRUP zodat artikel 4.4.1 VCRO niet werd geschonden. 
 
 
Beoordeling door de Raad  
 
Het  onderzoek  van  de  Raad  beperkt  zich  tot  het  eerste  onderdeel  van  het  enig  middel  van  de 
verzoekende partij. 
 
Conform artikel 7.5.8, §2, tweede lid VCRO dienen beroepsdossiers, die bij de deputatie werden 
betekend  vóór  1  september  2009,  doch  waarover  de  deputatie  op  die  datum  nog  niet  heeft 
beslist,  behandeld  te  worden overeenkomstig de procedureregelen die  golden  voorafgaand  aan 
die datum. De bekendmaking en de uitvoerbaarheid van deze beslissingen worden daarentegen 
geregeld overeenkomstig artikel 4.7.23, §3 tot en met §5 VCRO. 
 
Met  betrekking  tot  de  toepasselijke  materiële  of  inhoudelijke  regels  dient  de  deputatie 
onmiddellijk toepassing te maken van de nieuwe regels van het vergunningenbeleid. Als orgaan 
van actief bestuur is de deputatie er immers toe gehouden de reglementering toe te passen die 
geldt op het ogenblik dat zij over de aanvraag uitspraak doet. 
 
In  deze  zaak  moet  met  de  verzoekende  partijen  worden  vastgesteld  dat  daar  waar  in  eerste 
administratieve  aanleg  het  college  van  burgemeester  en  schepenen  artikel  49  van  het 
coördinatiedecreet  diende  toe  te  passen  de  verwerende  partij  verplicht  was  om  artikel  4.4.1 
VCRO toe te passen. 
 
De  verwerende  partij  spreekt  in  de  bestreden  beslissing  enerzijds  over  “het  afwijkingsvoorstel” 
waarmee het met redenen omkleed voorstel van het college van burgemeester en schepenen tot 
afwijking  zoals  voorgeschreven  in  artikel  49  van  het  coördinatiedecreet  wordt  bedoeld  en 
anderzijds over “deze afwijking”. 
 

 

RvVb - 6 

 

Dit arrest werd, ingevolge een cassatieberoep, vernietigd bij arrest  
nr. 215.344 van de Raad van State van 27 september 2011.  

 
Op  geen  enkel  ogenblik  wordt  echter  in  de  bestreden  beslissing  duidelijk  gesteld  op  welke 
wettelijke basis de afwijking van het GRUP werd beoordeeld en met name of dit nog gebeurde op 
basis  van  het  inmiddels  niet  meer  op  het  dossier  van  toepassing  zijnde  artikel  49  van  het 
coördinatiedecreet dan wel op basis van het op het dossier toe te passen artikel 4.4.1 VRCO. Dit 
was  nochtans,  gelet  op  de  vermelde  overgangsbepaling  van  artikel  7.5.8,  §2,  lid  2  VCRO  een 
belangrijk gegeven in deze zaak. 
 
Artikel 121 van het decreet van 18 mei 1999 houdende de organisatie van de ruimtelijke ordening 
(hierna  DRO)  legt  aan  de  deputatie,  wanneer  deze  zich  in  graad  van  administratief  beroep 
uitspreekt  over  vergunningsaanvragen,  nochtans  een  bijzondere  motiveringsplicht  op.  Deze 
motiveringsplicht  behelst  onder  andere  dat  het  eerste  deel  van  het  verslag  van  de  provinciale 
stedenbouwkundige ambtenaar wordt opgenomen in de motivering van de bestreden beslissing. 
 
Deze motiveringsplicht betekent daarnaast dat minstens uit het bestreden besluit moet blijken of 
en  dat  de  terzake  van  toepassing  zijnde  regelgeving  in  aanmerking  werd  genomen  en  werd 
nageleefd. 
 
Het  feit  dat  uit  de  bestreden  beslissing  niet  kan  worden  afgeleid  of  nu  artikel  49  van  het 
coördinatiedecreet  dan  wel  artikel  4.4.1  VCRO  werd  toegepast  teneinde  de  afwijking  op  het 
GRUP  te  beoordelen  is  dan  ook  een  schending  van  de  motiveringsplicht  zoals  opgenomen  in 
artikel 121 DRO. 
 
Het eerste onderdeel van het enig middel is in de aangegeven mate gegrond. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1.  Het  beroep  wordt  in  hoofde  van  de  tweede  verzoekende  partij  niet  ontvankelijk  verklaard 
wegens het niet-betalen van het rolrecht. 
 
2. Het beroep van de eerste verzoekende partij wordt ontvankelijk en gegrond verklaard. 
 
3. De Raad vernietigt de beslissing van de verwerende partij van 1 oktober 2009, waarbij aan de 
verzoekende  partijen  de  stedenbouwkundige  vergunning  wordt  geweigerd  voor  het  verbouwen 
van een bijgebouw op een perceel gelegen te ......... en met kadastrale omschrijving .......... 
 
4. De Raad beveelt de verwerende partij een nieuwe beslissing te nemen over het administratief 
beroep  van  de  verzoekende  partijen  en  dit  binnen  een  termijn  van  drie  maanden  te  rekenen 
vanaf de betekening van het huidig arrest. 
 
5. De kosten van het beroep, bepaald op 175,00 euro, komen ten laste van de verwerende partij. 
 
 

 

RvVb - 7 

 

Dit arrest werd, ingevolge een cassatieberoep, vernietigd bij arrest  
nr. 215.344 van de Raad van State van 27 september 2011.  

 

 

met bijstand van 

toegevoegd griffier. 

voorzitter van de tweede kamer, 

 
Dit arrest is uitgesproken te Brussel, in openbare terechtzitting op 15 februari 2011, door de Raad 
voor Vergunningsbetwistingen, tweede kamer, samengesteld uit: 
 
 
Hilde LIEVENS, 
 
 
 
Katrien VISSERS, 
 
 
 
De toegevoegd griffier, 
 
 
 
 
 
Katrien VISSERS 
 
 

De voorzitter van de tweede kamer, 

Hilde LIEVENS 

 

 

 

 

 

RvVb - 8 

 

