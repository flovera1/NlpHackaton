RAAD VOOR VERGUNNINGSBETWISTINGEN 

TUSSENARREST 

nr. A/2010/0014 van 19 mei 2010 

in de zaak 2009/0030/A/3/0016 

de  gemeente  SINT-KATELIJNE-WAVER,  vertegenwoordigd  door  het 
college van burgemeester en schepenen 
 
bijgestaan en vertegenwoordigd door: 
advocaat Kris LENS 
kantoor houdende te 2800 Mechelen, Grote Nieuwedijkstraat 417 
bij wie keuze van woonplaats wordt gedaan 
 
verzoekende partij 
 
tegen: 
 
de deputatie van de provincieraad van ANTWERPEN 
 
vertegenwoordigd door: 
mevrouw Ellen VAN MEENSEL, bestuurssecretaris-jurist 
 
verwerende partij 
 
 
1. 
2. 
3. 
 
 

......... 
.........  
......... 

 

 

 
 
In zake: 
 
 
 
 
 
 
 
 
 
 
 
 
 
 
 
 
 
 
 
Tussenkomende 
partijen: 
 

 
 

I. 

VOORWERP VAN DE VORDERING 

 
De vordering, ingesteld bij aangetekende brief van 29 oktober 2009 strekt tot de vernietiging van 
de beslissing van de deputatie van de provincieraad van Antwerpen op datum van 3 september 
2009  waarbij  het  beroep  van  de  .........,  tegen  het  besluit  van  4  mei  2009  van  het  college  van 
burgemeester  en  schepenen  van  Sint-Katelijne-Waver,  waarbij  de  vergunning  wordt  geweigerd 
voor  het  wijzigen  van  een  verkavelingsvergunning,  op  een  terrein,  gelegen  .........,  wordt 
ingewilligd  en  vergunning  wordt  verleend  overeenkomstig  de  in  rood  gewijzigde  plannen,  met 
bijgevoegde gewijzigde verkavelingsvoorschriften. 
 
 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een afschrift van het  administratief 
dossier  neergelegd.  De  verzoekende  partij  heeft  een  wederantwoordnota  ingediend  en  door  de 
tweede  en  de  derde  tussenkomende  partij  werd  een  schriftelijke  uiteenzetting  gegeven 
overeenkomstig artikel 4.8.19, §3 VCRO. 
 

RvVb - 1 

 

De partijen zijn opgeroepen voor de openbare terechtzitting van 5 mei 2010. 
 
Kamervoorzitter Filip VAN ACKER heeft verslag uitgebracht. 
 
Advocaat Sarah BOGAERTS die loco advocaat Kris LENS verschijnt voor de verzoekende partij, 
is gehoord. 
 
De verwerende partij en de tussenkomende partijen, hoewel behoorlijk opgeroepen, zijn niet ter 
zitting  verschenen.  Met  een  mailbericht  van  20  april  2010  deelde  de  verwerende  partij  aan  de 
Raad  mee  zich  in  haar  verweer  te  beperken  tot  de  ingediende  stukken  en  niet  op  de  zitting  te 
zullen verschijnen.  
 
Gelet op artikel 4.8.24 VCRO verhindert de afwezigheid van partijen de geldigheid van de zitting, 
en derhalve van de behandeling van de zaak, echter niet. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
......... vragen met een op 11 februari 2010 ter post aangetekend verzoekschrift om in het geding 
te mogen tussenkomen. 
 
De voorzitter van de derde kamer heeft vastgesteld, met een beschikking van 22 februari 2010, 
dat  er  grond  is  om  het  verzoek  in  te  willigen  en  dat  de  verzoeker  tot  tussenkomst  kan  worden 
aangemerkt als belanghebbende in de zin van artikel 4.8.16, §1, eerste lid VCRO voor wat betreft 
de behandeling van de vordering tot annulatie. 
 
 

IV. 

FEITEN 

 
Op  3  maart  2009  (datum  van  het  ontvangstbewijs)  dient  .........,  met  volmacht  van  de 
tussenkomende  partijen,  bij  het  college  van  burgemeester  en  schepenen  van  de  verzoekende 
partij een aanvraag in voor het wijzigen van een bestaande verkaveling. 
 
De  aanvraag  heeft  betrekking  op  percelen  gelegen  te  .........  en met als kadastrale  omschrijving 
.......... De percelen zijn, zoals blijkt uit de bestemmingsvoorschriften van het bij koninklijk besluit 
van  5  augustus  1976  vastgestelde  gewestplan  Mechelen,  gelegen  in  woongebied.  De  percelen 
zijn niet gelegen binnen de grenzen van een goedgekeurd bijzonder plan van aanleg of ruimtelijk 
uitvoeringsplan. 
 
Ter gelegenheid van het openbaar onderzoek, georganiseerd van 23 maart 2009 tot en met 24 
april 2009, worden geen bezwaarschriften ingediend. De eigenaars van de andere kavels binnen 
de verkaveling verklaren zich akkoord met gevraagde wijziging die meer specifiek “het herindelen 
van  twee  kavels  voor  vrijstaande  bebouwing  (kavels  1  en  2)  naar  vier  kavels  voor  halfopen 
bebouwing  (kavels  1A,  1B,  2A  en  2B)”  beoogt  van  de  behoorlijk  vergunde  en  niet  vervallen 
verkaveling nr. 116/264 van 14 mei 1979. 
 

RvVb - 2 

 

Na  gunstige  adviezen  van  de  nutsmaatschappijen  beslist  het  college  van  burgemeester  en 
schepenen van de verzoekende partij op 4 mei 2009 om de aanvraag te weigeren en dit op grond 
van de volgende overwegingen: 
 

“… 
 
OPPORTUNITEITSONDERZOEK 
 
De percelen zijn gelegen aan de .........straat, een volledig als lint bebouwde toegangsweg 
naar  het  centrum  van  de  deelgemeente  Onze-Lieve-Vrouw-Waver.  In  de  onmiddellijke 
omgeving  bevinden  zich  hoofdzakelijk  vrijstaande  eengezinswoningen,  in  de  ruimere 
omgeving  vinden  we  verschillende  bebouwingstypologieën  terug  met  zowel  vrijstaande, 
halfopen  als  gesloten  bebouwing.  In  de  loop  van  de  laatste  jaren  heeft  er  zich  een 
verdichting  voorgedaan  van  het  woongebied  in  de  .........straat  doordat  er  verschillende 
meergezinswoningen  werden  vergund.  De  meergezinswoningen  situeren  zich 
voornamelijk nabij het centrum en aan het kruispunt met de .......... In beide gevallen werd 
een hogere woondensiteit ruimtelijk verantwoord geacht. 
De  verkaveling  van  oorspronkelijk  6  loten,  waarvan  beide  loten  deel  uitmaken,  is  in  zijn 
geheel bestemd voor vrijstaande eengezinswoningen in open verband. De kavels hebben 
een breedte van 25 meter (lot 1), 20 meter (lot 2 tot en met lot 5) en 21,50 meter (lot 6). 
De aanvraag voorziet een wijziging voor loten 1 en 2 zodat op een breedte van 45 meter 
4  loten  worden  voorzien  voor  halfopen  bebouwing.  Hiermee  wordt  de  gemiddelde 
perceelsbreedte teruggebracht tot 11 meter voor de loten 1A en 2B, tot 11,5 meter voor 
de loten 1B en 2A. Het vermeerderen van het aantal percelen met het oog op het creëren 
van  kleinere,  meer  betaalbare  percelen,  gaat  uit  van  een  economisch  gegeven  waar  in 
principe geen bezwaar tegen bestaat. De aanvraag gaat echter voorbij aan het ruimtelijk 
gegeven  van  de  omgeving  en  ook  aan  het  feit  dat  kleinere  kavels  thuishoren  in  een 
centrum of aan knooppunten met grotere activiteiten. De voorgestelde verdichting is dus 
op  deze  plaats  niet  aangewezen  gelet  op  de  perceelsconfiguratie  in  de  onmiddellijke 
omgeving  en  het 
in  een  centrum  of  aan  een 
activiteitenknooppunt  bevinden.  Het  is  niet  de  bedoeling  dat  door  het  verdichten  van  de 
woongebieden, het landelijk karakter van de omgeving op termijn zal verdwijnen. 
Door  de  voorgestelde  ingreep  wordt  de  bezettingsgraad  en  de  draagkracht  van  de 
percelen overschreden. De bebouwingsgraad op de percelen staat niet in verhouding tot 
de bebouwingsgraad op de aangrenzende percelen in deze landelijke omgeving. 
De  aanvrager  heeft  in  zijn  beschrijvende  nota  een  bebouwingsplan  bijgevoegd  van  de 
.........straat met onder meer een aanduiding van de verschillende meergezinswoningen in 
deze straat. Het is echter belangrijk dat bij de beoordeling van deze aanvraag in de eerste 
plaats  rekening  wordt  gehouden  met  de  bebouwingstypologie  in  de  onmiddellijke 
omgeving  van  de  aanvraag  en  dat  de  ordening  in  de  ruimere  omgeving  van  minder 
belang  is.  Het  is  niet  de  bedoeling  dat  de  .........straat  over  haar  gehele  lengte  wordt 
verdicht  door  het  bouwen  van  meergezinswoningen  of  halfopen  en/of  gesloten 
bebouwing. 
Het  college  staat  echter  niet  weigerachtig  tegenover  een  optimalisering  van  de 
beschikbare grond maar ziet meer een opportuniteit in de opsplitsing van de beschikbare 
kavels in drie kavels waarvan 1 voor open bebouwing, aansluitend aan een perceel met 
de  vrijstaande  woning  in  de  .........  en  twee  voor  halfopen  bebouwing.  Op  deze  manier 
kunnen op de percelen voor halfopen bebouwing grotere woningen voorzien worden die 
het  mogelijk  maken  om  de  garages  inpandig  te  voorzien.  Zo  kunnen  de  zijtuinstroken 
gevrijwaard  blijven  van  bebouwing  en  zijn  de  op  te  richten  halfopen  bebouwingen  beter 
inpasbaar  in  de  omgeving  vermits  de  relatie  met  het  achterliggende  open  agrarisch 
gebied behouden kan blijven. 

feit  dat  de  kavels  zich  niet 

RvVb - 3 

 

Beoordeling van de aanvraag: 
Uit de bovenstaande motivering blijkt dat de schaal en het uiterlijk van de voorgenomen 
werken op onvoldoende wijze ruimtelijk inpassen in de omgeving en de goede plaatselijke 
ordening schaden. 
 
CONCLUSIE 
De  voorliggende  aanvraag  is  principieel  verenigbaar  met  de  regelgeving  maar  is 
onverenigbaar  met  de  omgeving.  Het  college  adviseert  ongunstig  voor  het  wijzigen  van 
een verkaveling zoals voorgesteld op de aangebrachte plannen: 

-  de  goede  ruimtelijke  ordening  van  de  onmiddellijke  omgeving  komt  door  de 

aanvraag in het gedrang; 

-  de aanvraag veroorzaakt een schaalbreuk met de omgeving; 
-  de  gevraagde  verdichting  is  toepasbaar  in  kerngebieden  of  in  de  nabijheid  van 

activiteitenzones maar niet in een perifere zone zoals deze; 

-  de  voorgestelde  verdichting  kan  een  ongewenste  kettingreactie  teweeg  brengen 
die  aan  de  .........  een  gesloten  en  stedelijk  karakter  zal  geven  terwijl  er  op  dit 
ogenblik nog steeds een grote openheid en landelijkheid in de ......... aanwezig is 
door de aanwezigheid van het achterliggend agrarisch gebied. 

 
…” 

 
Tegen  deze  beslissing  tekent  .........  op  2  juni  2009  beroep  aan  bij  de  verwerende  partij.  Naar 
aanleiding  van  vermeld  beroep  bevestigt  het  college  van  burgemeester  en  schepenen  van  de 
verzoekende partij op 22 juni 2009 het eerder ingenomen standpunt.  
 
Na gelijkluidend advies van de provinciale stedenbouwkundige ambtenaar beslist de verwerende 
partij, weliswaar met één tegenstem, op 3 september 2009 om het beroep van ......... in te willigen 
en  vergunning  te  verlenen  overeenkomstig  de  (in  rood)  gewijzigde  plannen  en  met  gewijzigde 
verkavelingsvoorschriften. De verwerende partij doet hiertoe de volgende overwegingen gelden: 
 

“… 
 
DEEL II: VERENIGBAARHEID MET DE GOEDE RUIMTELIJKE ORDENING 
 
… 
 
De  aanvraag  is  gelegen  in  een  woonlint,  net  buiten  het  centrum  van  de  deelgemeente 
Onze-Lieve-Vrouw-Waver.  De  beroeper  meldt  de  aanwezigheid  van  een  aantal 
meergezinswoningen en gekoppelde bebouwing in de omgeving. 
Bij  een  bezoek  ter  plaatse  blijkt  dat  de  onmiddellijke  omgeving  richting  .........  wordt 
gekenmerkt door vrijstaande eengezinswoningen op brede percelen (ca. 20m). Ook aan 
de  overzijde  van  de  straat  bevinden  zich  brede  percelen  met  vrijstaande 
eengezinswoningen.  Op  de  hoek  van  de 
.........  komen 
meergezinswoningen  voor.  Er  is  dus  een  grote  verscheidenheid  aan  bebouwing  in  de 
nabije  en  ruimere  omgeving.  De  .........straat  en  de  .........  liggen  dan  ook  in  de 
gewestplanbestemming  woongebied.  Daarbij  ligt  het  betreffende  perceel  op  ongeveer 
900m van het dorpscentrum. 
 
De  perceelsgrootte  die  wordt  voorzien  in  de  voorliggende  aanvraag  is  inpasbaar  in  de 
perceelconfiguratie  van  de  ruime  omgeving  en  behoort  tot  het  karakter  van  een 
woongebied.  Daarbij  dient  gesteld  dat  het  bebouwde  beeld  niet  wijzigt  ten  opzichte  van 
de  reeds  vergunde  verkaveling. De  afstanden  tot  de  perceelsgrenzen  en  daarbij  horend 

.........straat  en  de 

RvVb - 4 

 

in 
de  zichten  naar  het  achterliggende  agrarisch  gebied  worden  zelfs  verruimd 
voorliggende  verkavelingswijziging.  Gezien 
reeds  meerdere  meergezinswoningen 
aanwezig  zijn  in  het  straatbeeld  is  de  gevraagde  bewoningsdichtheid  vanuit  goede 
ruimtelijke ordening aanvaardbaar. 
De  openheid  en  zichten  naar  het  achterliggende  gebied  dienen  maximaal  te  worden 
behouden. Dit is het geval voor de zones voor het hoofdgebouw maar echter niet voor de 
strook  voor  bijgebouwen.  De  zone  voor  hoofdgebouwen  is  ruim  genoeg  voor  een 
inpandige garage. Vanuit het karakter van een woonlint met regelmatige doorzichten naar 
het achterliggende gebied is het niet wenselijk een zone te voorzien voor bijgebouwen. 
De verkavelingswijziging is slechts aanvaardbaar op voorwaarde dat in de zone voor de 
zijtuinstroken en in de zone voor binnenplaatsen en tuinen een volledig bouwverbod geldt 
voor constructies, behoudens zwembaden in het strook voor binnenplaatsen en tuinen. 
 
Watertoets:  Bij  nazicht  van  de  Vlaamse  kaart  met  de  overstromingsgebieden,  blijkt  het 
perceel niet gelegen te zijn in een effectief of een mogelijk overstromingsgevoelig gebied. 
 
De  voorliggende  verkavelingsaanvraag  voorziet  de  mogelijkheid  van  het  bouwen  en/of 
verharden van een gedeelte van de percelen, zodat rekening gehouden moet worden met 
het  mogelijk  effect  op  de  plaatselijke  waterhuishouding.  Door  de  toename  van  de 
verharde  oppervlakte  wordt  de  infiltratie  van  het  hemelwater  in  de  bodem  plaatselijk 
beperkt.  Dit  dient  in  de  latere  aanvragen  tot  stedenbouwkundige  vergunning  te  worden 
gecompenseerd. 
 
 
 

Algemene Conclusie: 

De  aanvraag  is  principieel  in  overeenstemming  met  de  planologische 
bestemming en met de decretale en reglementaire bepalingen. 

De aanvraag kan uit het oogpunt van de goede ruimtelijke ordening worden 
aanvaard op voorwaarde dat geen enkele constructie wordt toegelaten in de 
zijtuinstroken  en  de  zone  voor  binnenplaatsen  en  tuinen,  behoudens 
zwembaden in de strook voor binnenplaatsen en tuinen. 

 

 
…” 

 
Dit is de bestreden beslissing. 
 
 
 
 
 
 
 
 
 
 
 
 
 
 
 
 

RvVb - 5 

 

V. 

ONTVANKELIJKHEID VAN DE VORDERING TOT ANNULATIE 

 

A.  Ontvankelijkheid qua tijd 

 
De  bestreden  beslissing van  3  september  2009  werd  aan  de  verzoekende partij  betekend  op  1 
oktober  2009.  Het  beroep  van  de  verzoekende  partij  werd  ingesteld  met  een  ter  post 
aangetekende brief van 29 oktober 2009 en is bijgevolg tijdig. 
 
 

B.  Ontvankelijkheid wat betreft de hoedanigheid van de verzoekende partij  

 
In het besluit van 12 oktober 2009, waarin wordt beslist om beroep in te stellen bij de Raad, stelt 
het  college  van  burgemeester  en  schepenen  van  de  gemeente  Sint-Katelijne-Waver  het 
volgende: 
 

“… 
 
BESLUIT: 
 
Artikel 1: 
 
Het college neemt akte van de inwilliging van het verkavelingsberoep… 
 
Artikel 2: 
 
Het college beslist om beroep in te stellen bij de Raad van Vergunningsbetwisting tegen 
de beslissing van de deputatie. 
 
…” 

 
In  de  aanhef  van  het  inleidend  verzoekschrift  van  29  oktober  2009  omschrijft  de  verzoekende 
partij  zichzelf  als  “De  GEMEENTE  SINT-KATELIJNE-WAVER,  vertegenwoordigd  door  het 
college  van  Burgemeester  en  Schepenen,  met  kantoren  gevestigd  ten  gemeentehuize  te  2860 
Sint-Katelijne-Waver, aan de Lemanstraat 63…”. 
 
In  de  brief  van  8  maart  2010  die  de  wederantwoordnota  begeleidt,  stelt  de  raadsman  van  de 
verzoekende  partij  op  te  treden  “Als  raadsman  van  de  gemeente  Sint-Katelijne-Waver…”.  In  de 
aanhef  van  vermelde  wederantwoordnota  omschrijft  de  verzoekende  partij  zichzelf  opnieuw  als 
“De  GEMEENTE  SINT-KATELIJNE-WAVER,  vertegenwoordigd  door  het  college  van 
Burgemeester  en  Schepenen,  met  kantoren  gevestigd  te  2860  Sint-Katelijne-Waver,  aan  de 
Lemanstraat  63…”  en  bevestigt  hiermee  de  eerdere  libellering  van  het  inleidend  verzoekschrift 
van 29 oktober 2009.  
 
Bij de omschrijving van haar belang stelt de verzoekende partij in de wederantwoordnota van 8 
maart 2010 het volgende: 
 

“… 
 
Concluante  voldoet  aan  het  vereiste  belang  nu  zij  een  bij  het  dossier  betrokken 
vergunningverlenende overheid uitmaakt conform art. 4.8.16 §1, 2° VCRO. 
 
…” 

RvVb - 6 

 

 
Om  elk  mogelijk  misverstand  te  vermijden  heeft  de  Raad  de  verzoekende  partij  er  op  de 
openbare terechtzitting van 5 mei 2010 ambtshalve op gewezen dat er een tegenstrijdigheid lijkt 
te bestaan tussen de hoedanigheid van de verzoekende partij enerzijds en de grond waarop de 
verzoekende partij haar vordering meent te kunnen baseren anderzijds.  
 
De  Raad  is  daarom  van  oordeel  dat  het  passend  voorkomt  dat  de  verzoekende  partij  over  dit 
punt  meer  duidelijkheid  verschaft.  Om  de  rechten  van  alle  partijen  in  het  geding,  evenals  een 
goede  rechtsbedeling  te  vrijwaren,  is  het  bovendien  aangewezen  dat  aan  de  partijen  de 
mogelijkheid wordt geboden om tegenspraak te voeren over de door de Raad op de zitting van 5 
mei 2010 ambtshalve gestelde vraag. 
 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. De Raad beveelt de heropening van de debatten. 
 
2. De verzoekende partij wordt uitgenodigd om binnen een termijn van vijftien dagen, die ingaat 
de dag na deze van de betekening van huidig arrest, met een aanvullende nota een antwoord te 
verschaffen  op  de  vraag  op  welk  onderdeel  van  artikel  4.8.16,  §1,  eerste  lid,  1°  tot  en  met  6° 
VCRO zij haar vordering baseert. 
 
3.  De  verwerende  partij  en  de  tussenkomende  partijen  worden  uitgenodigd  om  binnen  een 
termijn  van  vijftien  dagen,  die  ingaat  de  dag  na  deze  van  de  betekening  door  de  griffie  van  de 
Raad van de in sub 2 vermelde nota van de verzoekende partij, met een aanvullende nota een 
eventuele repliek te formuleren op de in sub 2 vermelde nota van de verzoekende partij. 
 
 
Dit  arrest  is  uitgesproken  te  Brussel,  in  openbare  terechtzitting  op  19  mei  2010,  door  de  Raad 
voor Vergunningsbetwistingen, derde kamer, samengesteld uit: 
 
 
Filip VAN ACKER, 
 
 
 
Jan VANHEULE, 
 
 
De griffier, 
 
 
 
 
 
Jan VANHEULE 

De voorzitter van de derde kamer, 

voorzitter van de derde kamer, 

Filip VAN ACKER 

met bijstand van 

griffier. 

 

 

 

 

 

 

 

 

 

RvVb - 7 

 

