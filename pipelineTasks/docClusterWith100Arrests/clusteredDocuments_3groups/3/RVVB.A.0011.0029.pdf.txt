RAAD VOOR VERGUNNINGSBETWISTINGEN 

ARREST 

nr. A/2011/0029 van 23 maart 2011 

in de zaak 2009/0109/A/3/0077 

de GEWESTELIJKE STEDENBOUWKUNDIGE AMBTENAAR van het 
Agentschap Ruimte en Erfgoed, afdeling Oost-Vlaanderen 
 
bijgestaan en vertegenwoordigd door: 
advocaat Paul AERTS 
kantoor houdend te 9000 Gent, Coupure 5 
bij wie keuze van woonplaats wordt gedaan 
 
verzoekende partij  
 
tegen: 
 
de deputatie van de provincieraad van OOST-VLAANDEREN 
 
bijgestaan en vertegenwoordigd door: 
mevrouw Kaat VAN KEYMEULEN 
 
verwerende partij  
 
 
de heer ......... 
 
bijgestaan en vertegenwoordigd door: 
advocaat Carina VAN CAUTER 
kantoor houdende te 9552 Herzele, Pastorijstraat 30 
bij wie keuze van woonplaats wordt gedaan 
 
 

 

 

 
 
In zake: 
 
 
 
 
 
 
 
 
 
 
 
 
 
 
 
 
Tussenkomende 
partij : 

 
 

I. 

VOORWERP VAN DE VORDERING 

 
De vordering, ingesteld bij aangetekende brief van 15 december 2009, strekt tot de vernietiging 
van het besluit van de deputatie van de provincieraad van Oost-Vlaanderen van 29 oktober 2009. 
 
Met dit besluit heeft de deputatie het administratief beroep van de tussenkomende partij tegen de 
weigeringsbeslissing  van het college van burgemeester en schepenen van de gemeente Herzele 
van 10 juni 2009 voorwaardelijk ingewilligd. 
 
De  deputatie  heeft  aan  de  tussenkomende  partij  de  verkavelingsvergunning  strekkende  tot  het 
opsplitsen  van  een  perceel  in  2  loten  (lot  1A  en  lot  2A)  voor  het  bouwen  van  twee  halfopen 
bebouwingen,  verleend  volgens  het  ingediende  plan  onder  de  voorwaarden  dat  de  loten  1B  en 
2B  uit  de  verkaveling  worden  gesloten,  dat  de  aanleg  van  de  nutsleidingen  (uitgezonderd  de 

RvVb - 1 

 

openbare verlichting) ten laste komt van de verkavelaar en dat wat de afvoer van het afvalwater 
en het hemelwater betreft, het advies van ingenieur ......... dient te worden opgevolgd.  
 
Het betreft een perceel gelegen te 9550 Herzele, ......... en met als kadastrale omschrijving .......... 
 
 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een  afschrift  van  het  administratief 
dossier  neergelegd.  De  verzoekende  partij  heeft  een  wederantwoordnota  ingediend.  De 
tussenkomende  partij  heeft  een  schriftelijke  uiteenzetting  conform  artikel  4.8.19,  §3  VCRO 
ingediend. 
 
De  partijen  zijn  opgeroepen  voor  de  openbare  terechtzitting  van  14  april  2010,  alwaar  de 
vordering tot vernietiging werd behandeld. 
 
Kamervoorzitter Filip VAN ACKER heeft verslag uitgebracht.  
 
Advocaat  Paul  AERTS  die  verschijnt  voor  de  verzoekende  partij,  mevrouw  Kaat  VAN 
KEYMEULEN die verschijnt voor de verwerende partij, advocaat Jürgen DE STAERCKE die loco 
advocaat Carina VAN CAUTER verschijnt voor de tussenkomende partij, zijn gehoord. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
De  heer  .........,  wonende  te  9550  Herzele,  .........,  vraagt  met  een  op  11  januari  2010  ter  post 
aangetekend verzoekschrift om in het geding te mogen tussenkomen. 
 
De  voorzitter  van  de  derde  kamer  heeft  vastgesteld,  met  een  beschikking  van  1  februari  2010, 
dat  er  grond  is  om  het  verzoek  in  te  willigen  en  dat  de  verzoeker  tot  tussenkomst  kan  worden 
aangemerkt als belanghebbende in de zin van artikel 4.8.16, §1, eerste lid VCRO voor wat betreft 
de behandeling van de vordering tot vernietiging. 
 
 

IV. 

FEITEN 

 
Op  25  september  2008  (datum  van  het  ontvangstbewijs)  dient  de  tussenkomende  partij  bij  het 
college van burgemeester en schepenen van de gemeente Herzele een verkavelingsaanvraag in 
voor het opsplitsen van een perceel in twee loten (lot 1A en lot 2A), voor het bouwen van twee 
halfopen bebouwingen. 
 
Het te verkavelen terrein is, zo blijkt uit de bestemmingsvoorschriften van het bij koninklijk besluit 
van 30 mei 1978, en latere wijzigingen, vastgestelde gewestplan Aalst-Ninove-Geraardsbergen-
Zottegem,  deels  gelegen  in  een  50  meter  woongebied  en  deels  in  het  achteraanpalend 
natuurgebied. 
 

RvVb - 2 

 

Het  perceel  is  niet  gelegen  binnen  een  gebied  waarvoor  een  goedgekeurde  bijzonder  plan  van 
aanleg  of  ruimtelijk  uitvoeringsplan  geldt,  noch  binnen  de  omschrijving  van  een  behoorlijk 
vergunde, niet vervallen verkaveling. 
 
Naar aanleiding van het openbaar onderzoek, georganiseerd van 25 september 2008 tot en met 
27 oktober 2008, worden geen bezwaarschriften ingediend. 
 
Het  Agentschap  voor  Natuur  en  Bos  –  buitendienst  Oost-Vlaanderen  brengt  op  25  november 
2008 een voorwaardelijk gunstig advies uit waarbij zij volgende overweging maakt: 
 

 

“… 
4. BESPREKING 
 
De verkaveling is gelegen in woongebied en natuurgebied. Aan de hand van een correcte 
afbakening  van  de  gewestplanbestemming  door  het  Agentschap  RO-Vlaanderen,  is  de 
locatie van de woningen aangepast, zodat deze volledig in woongebied gelegen zijn. 
 
Het  achterste  gedeelte  van  lot  1A  en  2A  kunnen  inderdaad  ingenomen  worden  door  de 
tuin. De loten 1B en 2B kunnen dat niet. In de stedenbouwkundige voorschriften wordt dit 
niet  duidelijk  weergegeven.  Er  wordt  enkel  vermeld  dat  deze  loten  in  natuurgebied 
gelegen zijn. 
 
Volgens art 90bis van het bosdecreet moet voor een nieuwe verkaveling de verkavelaar 
de  boscompensatie  voorzien.  In  natuurgebied  is  het  verboden  te  ontbossen  tenzij  men 
een ontheffing op de ontbossing krijgt van de minister, in een goedgekeurde verkaveling 
is die ontheffing niet nodig. Vandaar dat in de stedenbouwkundige voorschriften duidelijk 
moet vermeld worden dat de loten 1B en 2B niet ontbost mogen worden. 
 
In  het  dossier  is  er  sprake  dat  er  riolering  is  voorzien  op  de  gewestweg  N464.  Het 
afvalwater  van  de  woningen  moet  hierop  aangesloten  worden.  Het  afvalwater  mag 
uiteraard niet in het natuurgebied geloosd worden. 
 
Opmerkingen stedenbouwkundige voorschriften 
 
In  tegenstelling  tot  wat  in  de  voorschriften  staat  onder  'aanvraag  en  bestemming'  liggen 
loten  1A  en  2A  NIET  volledig  in  woonzone.  Door  het  Agentschap  R-O  werd  dit 
nauwkeuriger  afgebakend.  Dit  voorschrift  moet  dus  aangepast  worden.  Het  deel  van  de 
loten 1A en 2A gelegen in natuurgebied mag wel als tuin ingericht worden, aangezien het 
hier een huiskavel betreft. 
 
Er  moet  een  voorschrift  komen  specifiek  over  de  loten  2A  en  2B,  tenzij  die  uit  de 
verkaveling  zouden  geweerd  worden.  Het  voorschrift  moet  minstens  het  volgende 
inhouden: 
- het bos moet behouden blijven met zijn vegetatie (kruiden, struiken, bomen) 
- het bosdecreet is van toepassing 
- er mogen geen dieren in het bos gehouden worden 
- er mag geen vertuining gebeuren 
- het bos mag niet afgerasterd worden met prikkeldraad, enkel met gladde draad. 
 
5. ADVIES 
 

RvVb - 3 

 

De  verkavelingsaanvraag  kan  enkel  en  alleen  gunstig  geadviseerd  worden  indien  de 
stedenbouwkundige voorschriften aangepast worden zoals hierboven beschreven. 
…” 

 
Het college van burgemeester en schepenen van de gemeente Herzele brengt op 4 februari 2009 
een voorwaardelijk gunstig preadvies uit en overweegt hierbij het volgende: 

 
 “… 
BESCHRIJVING VAN DE BOUWPLAATS, DE OMGEVING EN DE AANVRAAG 
De aanvraag heeft betrekking op een eigendom dat gelegen is buiten de dorpskern van 
Herzele.  Het  goed  situeert  zich  deels  langs  een  gewestweg  (.........)  en  deels  langs  een 
hierop uitgevende buurtweg (.........). Het perceel maakt deel uit van een 50m-woonlint dat 
de  gewestweg  volgt  en  waarin  voornamelijk  woningen  voorkomen  van  het  halfopen  en 
open bouwtype. 
De aanvraag omvat het opsplitsen perceel in 2 loten (lot 1A en 2A) voor het bouwen van 
2 halfopen bebouwingen. 
 
BEOORDELING VAN DE GOEDE RUIMTELIJKE ORDENING 
 
Gelet op de bestemming van het gebied; 
Overwegende de ruime ligging van het perceel binnen het 50m-woonlint van de ......... en 
gelet dat het perceel zich nog grotendeels richt naar die .........; 
Overwegende  dat  de  verdeling  van  het  eigendom  i.f.v.  geen  afbreuk  doet  aan  de 
ruimtelijke draagkracht van de bebouwde omgeving 
Overwegende dat de oppervlakte en de afmetingen van het perceel toelaten het goed te 
verdelen in twee volwaardige loten voor halfopen bebouwingen; 
Overwegende dat de verdeling van het goed evenwichtig is; 
Overwegende dat het verkavelingsontwerp kadert in de goede plaatselijke aanleg van het 
woonlint; 
Gelet op de ontvangen adviezen 
Gelet op de resultaten van het openbaar onderzoek; 
Overwegende  dat  de  bijgevoegde  stedenbouwkundige  voorschriften  toelaten  woningen 
op  te  richten  die  naar  volume  en  vormgeving  verenigbaar  zijn  met  de  omliggende 
bebouwing. 
 
ALGEMENE CONCLUSIE 
Uit  bovenstaande  motivering  blijkt  dat  de  aanvraag  in  overeenstemming  is  (of  kan 
gebracht  worden  mits  het  opleggen  van  de  nodige  voorwaarden)  met  de  wettelijke 
bepalingen,  alsook  met  de  goede  plaatselijke  ordening  en  met  zijn  onmiddellijke 
omgeving. 
 
ADVIES 
Derhalve wordt voor deze aanvraag een voorwaardelijk gunstig advies voorbehouden. 
Advies Agentschap Natuur en Bos d.d. 25-11-2008 op de volgen. 
-  aanleg  nutsleidingen  (uitgezonderd  openbare  verlichting-  is  ten  laste  van  de 

verkavelaar 

-  wat  de  afvoer  van  afvalwater  en  hemelwater  betreft  dient  het  advies  van  ingenieur 

......... te worden opgevolgd. 
loten 1b en 2b zijn uit de verkaveling te sluiten. 

- 
…” 

 
 

RvVb - 4 

 

De  verzoekende  partij  verleent  op  11  maart  2009  een  ongunstig  advies  en  doet  hierbij  de 
volgende motivering gelden: 
 

“… 
BEOORDELING VAN DE GOEDE RUIMTELIJKE ORDENING  
Het  is  met  een  beperkte  oppervlakte  gelegen  in  het  woongebied,  een  deel  van  die 
oppervlakte situeert zich in tweede bouwzone (achter huisnummer .........). Bij verkaveling 
kan  onvoldoende  afstand  gehouden  worden  t.o.v.  het  achterliggend  natuurgebied,  deze 
moet minimum 6m bedragen.  
Grote delen van loten 1A en 2A kunnen niet als tuinzone worden ingericht gezien dat ze 
gelegen zijn in natuurgebied.  
Het goed is enkel geschikt voor één open bebouwing, waarbij rekening dient gehouden te 
worden  met  de  beperkte  oppervlakte  die  gelegen  is  in  het  woongebied  en waarvan  een 
deel zich in tweede bouwzone bevindt. 
 
 ALGEMENE CONCLUSIE  
De aanvraag is niet vatbaar voor vergunning.  
…” 

 
 
Gegeven het ongunstig advies van de verzoekende partij weigert het college van burgemeester 
en schepenen van de gemeente Herzele op 10 juni 2009 de gevraagde verkavelingsvergunning. 
 
Tegen  deze  beslissing  tekent  de  tussenkomende  partij  op  13  juli  2009  (datum  van  de 
aangetekende zending) administratief beroep aan bij de verwerende partij. 
 
De dienst Ruimtelijke Vergunningen adviseert de verwerende partij in een op 7 september 2009 
gedateerd  verslag  om  het  beroep  niet  in  te  willigen  en  de  verkavelingsvergunning  bijgevolg  te 
weigeren: 
 

is 

in  natuurgebied 

is  niet 

“… 
2.5.2 De juridische aspecten 
 
De  verkaveling  ligt  in  het  50  m  woongebied  dat  zich  uitstrekt  langsheen  de  gewestweg 
464, ter plaatse genaamd .......... 
De  aanvraag  is  in  overeenstemming  met  de  voorschriften  van  het  geldend  gewestplan, 
voor wat betreft de ligging in woongebied. 
Het  gedeelte  van  de  verkaveling  dat  gelegen 
in 
overeenstemming  met  de  voorschriften  van  het  geldend  gewestplan  en  moet  uit  de 
verkaveling worden gesloten. 
 
Er  kan  vastgesteld  worden  dat  het  resterende  terreindeel  gelegen  in  woongebied 
(ongeveer 891  m²)  te klein is voor het opsplitsen in 2 loten voor halfopen bebouwingen. 
De  achtertuinzone  van  lot  2A  ligt  bijna  volledig  in  het  natuurgebied.  Enkel  de  vertuining 
van  het  in  woongebied  gelegen  terreindeel  kan  aanvaard  worden.  De  in  woongebied 
beschikbare  tuinzones  zijn  ondermaats,  mede  gelet  het  landelijk  karakter  van  de 
omgeving. 
… 
 
Ook 
referte 
41027/10799/V/1139/1 richt zich naar deze buurtweg nr. 4. Deze verkaveling is wel voor 
het grootste gedeelte gelegen in het woongebied. 
 

verkaveling  met 

goedgekeurde 

aanpalende 

de 

links 

en 

RvVb - 5 

 

2.5.3  De goede ruimtelijke ordening 
 
Tijdens de hoorzitting werd een document neergelegd waarin staat dat het gedeelte van 
het perceel dat buiten de woonzone gelegen is uit de verkaveling mag gesloten worden.  
De achtertuinzone van de betreffende loten ligt echter bijna volledig in natuurgebied. Het 
resterende  terreindeel  dat  gelegen  is  in  het  woongebied  is  bovendien  te  klein  voor  het 
opsplitsen in 2 loten voor halfopen bebouwingen. 
 
Het verlenen  van een  verkavelingsvergunning  voor dit  terrein  zou  niet  getuigen van  een 
goede uitbouw van de ruimtelijke ordening. 
 
2.6. Conclusie 
 
Uit hetgeen voorafgaat dient besloten dat de aanvraag niet voor vergunning vatbaar is. 
…” 

 
Na  de  tussenkomende  partij,  vertegenwoordigd  door  haar  advocaat  Carina  VAN  CAUTER,  te 
hebben gehoord op 8 september 2009, beslist de verwerende partij op 29 oktober 2009 om het 
beroep voorwaardelijk in te willigen en de verkavelingsvergunning te verlenen volgens ingediend 
plan en mits uitsluiting van de loten 1B en 2B uit de vergunning: 
 

in  2 

is  voor  het  opsplitsen 

“… 
2.5.2 De juridische aspecten 
… 
 
De  verkaveling  ligt  in  het  50  m  woongebied  dat  zich  uitstrekt  langsheen  de  gewestweg 
464, ter plaatse genaamd .......... 
De  aanvraag  is  in  overeenstemming  met  de  voorschriften  van  het  geldend  gewestplan, 
voor wat betreft de ligging in woongebied. 
 
Er  dient  vastgesteld  te  worden  dat  het  resterende  terreindeel  gelegen  in  woongebied 
(ongeveer  891  m²)  voldoende  groot 
loten  voor 
halfopenbebouwingen. De achtertuinzone van lot 2A ligt deels in het natuurgebied. Gelet 
op  het  gunstig  advies  van  Natuur  en  Bos  vormt  dit  geen  probleem,  zodat  de  loten 
voldoende grote tuinen hebben. 
 
De  loten  1B  en  2B,  die  volledig  is  natuurgebied  gelegen  zijn  moeten  uit  de  verkaveling 
gesloten worden. 
 
De  voorwaarden  voorgesteld  in  het  vooradvies  van  het  college  van  burgemeester  en 
schepenen zijn na te leven. 
 
2.5.3 De goede ruimtelijke ordening 
 
De  voorgestelde  verkaveling  met  bijhorende  stedenbouwkundige  voorschriften  sluit  aan 
bij hetgeen gangbaar is in de omgeving. 
 
2.6 Conclusie 
 
De  aanvraag  is  voor  vergunning  vatbaar  mits  uitsluiting  van  de  loten  1B  en  2B  uit  de 
verkaveling en onder de voorwaarden zoals opgenomen in het vooradvies van het college 
van burgemeester en schepenen. 

RvVb - 6 

 

Overwegende dat uit hetgeen voorafgaat dient geconcludeerd te worden dat  onderhavig 
beroep vatbaar is voor inwilliging onder voormelde voorwaarde; 
…” 

 
Dit is de bestreden beslissing. 
 
 

V. 

ONTVANKELIJKHEID VAN DE VORDERING TOT VERNIETIGING 

 

A.  Ontvankelijkheid wat betreft de tijdigheid van het beroep 

 
Uit  het  door  de  verwerende  partij  neergelegde  administratieve  dossier  blijkt  dat  de  bestreden 
beslissing  met  een  aangetekende  zending  van  vrijdag  13  november  2009  aan  de  verzoekende 
partij werd betekend.  
 
De  aanbieding  van  vermelde  zending,  die  door  de  Raad  als  betekening  wordt  beschouwd,  is 
derhalve  geschied  op  16  november  2009  zodat  aangenomen  moet  worden  dat  de  in  artikel 
4.8.16, §2, 1°, a VCRO bedoelde beroepstermijn is ingegaan op 17 november 2009.  
 
Het  verzoekschrift  werd  door  de  verzoekende  partij  met  een  aangetekende  zending  van  15 
december 2009 bij de Raad ingediend en is derhalve tijdig. 
 

B.   Ontvankelijkheid wat betreft het belang van de verzoekende partij 

 
De Raad is van oordeel dat de gewestelijke stedenbouwkundige ambtenaar op grond van artikel 
4.8.16, §1, eerste lid, 5° VCRO beschikt over het rechtens vereiste belang om een vordering in te 
stellen bij de Raad. De Raad aanvaardt tevens dat uit artikel 4.8.16, §1, eerste lid, 5° VCRO niet 
alleen het potentieel belang van de gewestelijke stedenbouwkundige ambtenaar blijkt, maar ook 
diens hoedanigheid en meer bepaald diens procesbevoegdheid om een vordering in te stellen bij 
de Raad. 
 
 

VI. 

ONDERZOEK VAN DE VORDERING TOT VERNIETIGING 

 
Standpunt van de partijen 
 
In een eerste middel roept de verzoekende partij de volgende schendingen in: 
 
 

“… 
1.  De  bestreden  beslissing  vormt  een  schending  van  het  gewestplan  Aalst  –  Ninove  – 
Geraardsbergen – Zottegem, goedgekeurd bij Koninklijk Besluit van 30 mei 1978, van 
art.  13.4.3.1.  van  het  K.B.  van  28  december  1972,  betreffende  de  inrichting  en 
toepassing  van  de  ontwerp-gewestplannen  en  de  gewestplannen,  van  de 
omzendbrief van 8 juli 1997 betreffende de inrichting en toepassing van de ontwerp-
gewestplannen  en  gewestplannen,  van  art.  4.3.1.  §  1  VCRO,  van  art.  4.4.9.  §  1 
VCRO, van de artt. 2 en 3 van de Wet van 29 juli 1991 betreffende de motivering van 
de bestuurshandelingen, van het zorgvuldigheidsbeginsel als algemeen beginsel van 
behoorlijk bestuur. 
 

2.  De eigendom van de aanvrager is overeenkomstig de planologische bepalingen van 
het  bij  K.B.  van  30  mei  1978  vastgesteld  gewestplan  Aalst  –  Ninove  – 

RvVb - 7 

 

Geraardsbergen  –  Zottegem  gelegen  in  een  50  meter  woongebied,  deels  in 
natuurgebied. 
… 
 
Het terrein is gelegen buiten de kern van de gemeente HERZELE, langs een zijweg 
van de gewestweg 464, ter plaatse genaamd .......... Deze buurtweg nr. 4 of ......... is 
aangelegd met een 3 m brede verharding in natuursteenkeien. 
 
De  eigendom  is  deels  gelegen  in  een  50  m  woongebied,  gemeten  vanaf  de 
gewestweg,  en  voor  het  overige  in  natuurgebied.  Het  terreindeel  dat  gelegen  is  in 
woongebied is trapeziumvormig. 
 
In de aanvraag tot verkaveling wordt het terrein verdeeld in vier loten, waarbij loten 1A 
en 2A bestemd zijn voor de oprichting van twee halfopen eengezinswoningen en loten 
1B en 2B volledig binnen een natuurgebied liggen. Het terrein paalt over een afstand 
van 39,11 m aan de buurtweg nr. 4. De diepte van het terrein is gemiddeld 74 m. 
 
In  de  bestreden  beslissing  worden  (enkel)  de  loten  1B  en  2B  wegens  hun  ligging  in 
natuurgebied uit de verkaveling gesloten.  
 
Lot  1A heeft  een  oppervlakte  van 529  m²,  lot  2A  van  597  m².  deze  loten  liggen  met 
hun bouwzone in het woongebied maar met de tuinzone volledig in het natuurgebied. 
 
In  het  ongunstig  advies  van  de  Gewestelijk  Stedenbouwkundig  Ambtenaar  werd 
gesteld  dat  het  perceel  slechts  een  beperkte  oppervlakte  heeft  in  het  woongebied 
waarbij  een  deel  van  die  oppervlakte  bovendien  zich  situeert  in  tweede  bouwzone 
(achterhuisnummer  143).  Bij  de  verkaveling  kan  onvoldoende  afstand  gehouden 
worden t.o.v. het achterliggend natuurgebied, deze moet minimum 6 m bedragen. 
 
De vergunde opsplitsing in loten 1A en 2A loopt niet gelijk met de 50 m woongebied. 
Grote delen van deze loten liggen in een natuurgebied. 
 
Grote delen van loten 1A en 2A kunnen niet als tuinzone worden ingericht gezien zij 
gelegen  zijn  in  natuurgebied.  Deze  delen  kunnen  niet  het  voorwerp  van  een 
verkavelingsvergunning  uitmaken. De  uitsluiting van  de  loten 1B  en  2B doet  hieraan 
geen afbreuk. 

De  loutere  verwijzing  naar  het  gunstig  advies  van  het  Agentschap  Natuur  en  Bos  – 
buitendienst  Oost-Vlaanderen 
doen.  De 
bestemmingsvoorschriften  van  het  gewestplan  hebben  immers  een  verordenende 
kracht. 

afbreuk 

geen 

kan 

hieraan 

 

 

De bestreden beslissing, waarbij enkel de  loten 1B en 2B uit de vergunning worden 
gesloten wegens hun ligging in een natuurgebied, vormt dan ook een schending van 
het  gewestplan  Aalst  –  Ninove  –  Geeraardsbergen  -  Zottegem  zoals  vastgesteld  bij 
K.B. van 30 mei 1978 en dienvolgens de in het middel ingeroepen bepalingen. 

…” 

 
 
In  haar  antwoordnota  stelt  de  verwerende  partij  zich  terecht  te  hebben  gebaseerd  op  het 
voorwaardelijk gunstig advies van het agentschap voor Natuur en Bos van 25 november 2008 en 
overweegt hierbij het volgende: 
 

RvVb - 8 

 

 

“… 
Aangezien het agentschap voor Natuur en Bos vastgesteld heeft dat het deel van de loten 
1A  en  2A  dat  in  natuurgebied  ligt  wél  als  tuin  mag  ingericht  worden  -  nu  het  hier  een 
huiskavel  betreft  -  heeft  de  deputatie  terecht  geoordeeld  dat  deze  loten  wel  degelijk 
kunnen  deel  uitmaken  van  de  verkaveling  en  derhalve  niet  in  strijd  zijn  met  het 
betreffende gewestplan. 

 

Het eerste middel is niet ernstig. 
…” 

 
Hierop stelt de verzoekende partij in haar wederantwoordnota het volgende: 
 

 

“… 
Overeenkomstig  artikel  13.4.3.1.  van  het  KB  van  28  december  1972  betreffende  de 
inrichting  en  de  toepassing  van  de  ontwerp-gewestplannen  en  de  gewestplannen 
omvatten  de  natuurgebieden  de  bossen,  wouden,  venen,  heiden,  moerassen,  duinen, 
rotsen, aanslibbingen, stranden en andere dergelijke gebieden. In deze gebieden mogen 
jagers-  en  vissershutten worden  gebouwd  voor zover deze  niet  kunnen  gebruikt worden 
als woonverblijf, al ware het maar tijdelijk.    
 
De  bestemmingsvoorschriften  van  het  gewestplan  hebben  een  bindende  en 
verordenende  kracht.  De  bestemmingsvoorschriften  blijven  geldig  en  onverminderd  van 
toepassing zolang deze niet werden herzien.   
 
De vergunningverlenende overheid is dan ook gehouden deze bestemmingsvoorschriften 
toe  te  passen  en  mag  hiervan  slechts  afwijken  in  de  gevallen  en  op  de  wijze  in  de 
stedenbouwwetgeving bepaald.    
 
Een voorwaardelijk gunstig advies van het Agentschap voor Natuur en Bos vormt hiertoe 
echter geen wettelijke basis.    
 
Een  tuin  die  bij  een  particuliere  woning  hoort  is  dan  ook  zonder  meer  strijdig  met  de 
bestemming  van  natuurgebied.  Een  verkaveling  in  loten,  deels  gelegen  in  een 
natuurgebied, is dan ook onwettig.   
…” 

 
De tussenkomende partij stelt met betrekking tot het eerste middel het volgende: 
 

 

“… 
Met  recht  heeft  het  Agentschap  voor  Natuur  en  Bos  in  zijn  advies  derhalve  geoordeeld 
dat  het  deel  van  de  loten  1A  en  2A  gelegen  in  natuurgebied  wel  als  tuin  ingericht  mag 
worden aangezien het hier een huiskavel betreft. 
 
 Een  vegetatiewijziging  of  een  wijziging  van  kleine  landschapselementen  is  immers 
weliswaar  principieel  vergunningsplichtig  in  natuurgebied  (met  name  via  de  hoger 
geciteerde  natuurvergunningsplicht),  op  voornoemd  principe  bestaan  evenwel  decretale 
uitzonderingen. De natuurvergunningsplicht geldt niet in een aantal gevallen: 
-  op  huiskavels  van  een  vergunde  woning  of  stal  gelegen  binnen  een  straal  van  100 

meter rond het gebouw (50 meter als het om een groene bestemming gaat); 

-  als  u  al  over  een  stedenbouwkundige  vergunning  beschikt  waarbij  advies  van  het 
Agentschap voor Natuur en Bos werd gevraagd (bv. Voor het kappen van een boom); 

-  … 

RvVb - 9 

 

 

 
 

Aangezien  loten  1A  en  2A  huiskavels  betreffen,  staat  niets  eraan  in  de  weg  dat  het 
gedeelte dat in natuurgebied gelegen is, als tuin wordt ingericht. 

Het eerste middel is derhalve ongegrond. 
…” 

 
Beoordeling door de Raad 
 
De  Raad  stelt  vast  dat  met  de  bestreden  verkavelingsvergunning  toelating  wordt  gegeven  om 
een  terrein  op  te  splitsen  in  twee loten  (1A  en 2A).  Beide  loten  zijn bestemd  voor  de  oprichting 
van een halfopen eengezinswoning. De bouwzone van vermelde loten ligt in woongebied terwijl 
de  achterliggende  tuinzone  van  beide  loten  grotendeels  in  het  natuurgebied  moet  gesitueerd 
worden. 
 
Met  de  verzoekende  partij  stelt  de  Raad  vast  dat  de  bestreden  beslissing,  door  een 
verkavelingsvergunning  te  verlenen  waarbij  de  tuinzone  van  de  loten  1A  en  2A  grotendeels  in 
een  natuurgebied  liggen,  de  bestemmingsvoorschriften  van  het  vigerende  gewestplan,  die 
onmiskenbaar bindende en verordenende kracht hebben, evenals artikel 13.4.3.1 van het KB van 
28 december 1972 betreffende de inrichting en toepassing van de ontwerpgewestplannen en de 
gewestplannen, schendt. 
 
Een  zuiver residentiële  functie,  zelfs  voor  wat  de  tuinzone  betreft,  kan niet in  overeenstemming 
worden gebracht met de bestemming natuurgebied. De verwerende partij, die niet betwist dat het 
voorwerp  van  de  aanvraag,  in  het  bijzonder  de  tuinzone  van  de  loten  1A  en  2A,  gedeeltelijk  in 
natuurgebied is gelegen, had de verkavelingsvergunning, gelet op artikel 4.3.1, §1, eerste lid, 1°, 
a VCRO, dan ook noodzakelijk moeten weigeren.  
 
In  zoverre  de  verwerende  partij  bovendien  louter  verwijzend  naar  het  voorwaardelijk  gunstig 
advies  van  het  Agentschap  voor  Natuur  en  Bos  –  buitendienst  Oost-Vlaanderen,  dat  overigens 
geen  enkele  stedenbouwkundige  relevantie  heeft,  de  mening  is  toegedaan  dat  zij  kennelijk 
zonder meer op geldige wijze kon afwijken van de vigerende bestemmingsvoorschriften, schendt 
de  bestreden  beslissing 
lid,  1°,  a  VCRO  en  het 
zorgvuldigheidsbeginsel, evenals de formele en materiële motiveringsplicht. 
 
Het middel is in de aangegeven mate gegrond. 
 
 
 
 
 
 
 
 
 
 
 
 
 
 
 
 

tevens  artikel  4.3.1,  §1,  eerste 

RvVb - 10 

 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. Het beroep wordt ontvankelijk en gegrond verklaard. 
 
2. De Raad vernietigt de beslissing van de verwerende partij van 29 oktober 2009, waarbij aan de 
tussenkomende  partij  een  verkavelingsvergunning  wordt  verleend  onder  voorwaarden  voor  het 
opsplitsen van een perceel in twee loten (lot 1A en lot 2A), voor het bouwen van twee halfopen 
bebouwingen  met  betrekking  tot  het  perceel  gelegen  te  9550  Herzele,  .........  en  met  als 
kadastrale omschrijving .......... 
   
3. De Raad beveelt de verwerende partij een nieuwe beslissing te nemen over het administratief 
beroep  van  de  tussenkomende  partij  en  dit  binnen  een  termijn  van  drie  maanden  te  rekenen 
vanaf de betekening van huidig arrest.  
 
4. Er zijn geen kosten. 
 
 
Dit arrest is uitgesproken te Brussel, in openbare terechtzitting op 23 maart 2011, door de Raad 
voor Vergunningsbetwistingen, derde kamer, samengesteld uit: 
 
 
Filip VAN ACKER, 
 
 
 
Eddie CLYBOUW, 
 
 
De griffier, 
 
 
 
 
 
Eddie CLYBOUW 
 

De voorzitter van de derde kamer, 

voorzitter van de derde kamer, 

Filip VAN ACKER 

met bijstand van 

griffier. 

 

 

 

 

 

 

 

 

 

RvVb - 11 

 

