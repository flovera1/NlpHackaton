RAAD VOOR VERGUNNINGSBETWISTINGEN 

TUSSENARREST 

nr. A/2010/0034 van 20 oktober 2010 

in de zaak 2009/0003/A/0002 

......... 
 
bijgestaan door: 
........., ingenieur-architect 
 
verzoekende partij 
 
tegen: 
 
de deputatie van de provincieraad van LIMBURG 
 
vertegenwoordigd door: 
de heer Tom ROOSEN 
 
verwerende partij 
 
 

 

 

 
 
In zake: 
 
 
 
 
 
 
 
 
 
 
 
 
 
 

 
 

I. 

VOORWERP VAN DE VORDERING 

 
De vordering, ingesteld bij aangetekende brief van  8 oktober 2009, strekt tot de vernietiging van 
de  beslissing  van  de  deputatie  van  de  provincieraad  van  Limburg  op  datum  van  10  september 
2009,  waarbij  het  beroep  van  .........  tegen  de  beslissing  van  het  college  van  burgemeester  en 
schepenen  van  Houthalen-Helchteren  van  27  april  2009,  waarbij  een  vergunning  is  geweigerd 
voor  het  regulariseren  van  de  verbouwing  en  uitbreiding  van  een  bestaande  woning  en  het 
oprichten  van  twee  tuinhuisjes  op  een  perceel  gelegen  te  .........  en  met  als  kadastrale 
omschrijving ......... wordt geweigerd, wordt ingewilligd voor de regularisatie van de uitbreidingen 
tegen  de  achtergevel,  namelijk  de  achterkeuken,  veranda  en  sas  en  voor  de  regularisatie  van 
tuinhuisje 1 en waarbij het beroep niet wordt ingewilligd voor de regularisatie van de garage (3 x 
8 meter) en voor de regularisatie van tuinhuisje 2.  
 
 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een afschrift van het  administratief 
dossier neergelegd. De verzoekende partij heeft een wederantwoordnota ingediend. 
 
De partijen zijn opgeroepen voor de openbare terechtzitting van 17 maart 2010. 
 
Kamervoorzitter Filip VAN ACKER heeft verslag uitgebracht. 
 
De verzoekende partij,  bijgestaan  door  .........,  en  de  heer  Tom ROOSEN  die  verschijnt  voor de 
verwerende partij, zijn gehoord. 
 

RvVb - 1 

 

Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

FEITEN 

 
Op 23 februari 2009 (datum van het ontvangstbewijs) dient de verzoekende partij bij het college 
van burgemeester en schepenen van de gemeente Houthalen-Helchteren een aanvraag in voor 
een  stedenbouwkundige  vergunning  voor  “het  regulariseren  van  verbouwing  en  uitbreiding  van 
de bestaande woning en het oprichten van 2 tuinhuisjes”. De aanvraag heeft betrekking op een 
perceel gelegen te ......... en met als kadastrale omschrijving .......... 
 
Met  betrekking  tot  het  voorwerp  van  de  aanvraag  werd  op  9  februari  1981  proces-verbaal 
opgesteld  door  de  politie  van  de  gemeente  Houthalen-Helchteren  en  werd  het  herstel  van  de 
plaats  in  de  oorspronkelijke  staat  bevolen  middels  een  vonnis  van  30  november  1983.  De 
opgelegde herstelmaatregel werd evenwel nooit uitgevoerd. 
 
Het perceel is, zoals blijkt uit de bestemmingsvoorschriften van het bij koninklijk besluit van 3 april 
1979  vastgesteld  gewestplan  Hasselt-Genk,  gelegen  in  woongebied.  Het  perceel  is  gelegen 
binnen  de  omschrijving  van  een  op  14  november  1963  behoorlijk  vergunde,  niet  vervallen 
verkaveling, doch is niet begrepen binnen een gebied waarvoor een goedgekeurd bijzonder plan 
van aanleg of een gemeentelijk ruimtelijk uitvoeringsplan geldt. 
 
Ter gelegenheid van het openbaar onderzoek, georganiseerd van 3 maart 2009 tot en met 2 april 
2009, worden geen bezwaarschriften ingediend. 
 
Op  6  april  2009  verleent  het  college  van  burgemeester  en  schepenen  van  de  gemeente 
Houthalen-Helchteren een gunstig preadvies: 
 

“… 
Overwegende  dat  in  deze  specifieke  situatie  en  mede  gezien  de  verstreken  termijn,  het 
herstel van de plaats in de oorspronkelijke staat niet in verhouding staat tot de aard van 
de overtreding en de ruimtelijk aanvaardbare huidige toestand; 
Overwegende  dat  de  woning  zonder  vergunning  is  vergroot  met  een  garage  tegen  de 
rechter  zijgevel  en  een  keuken  met  veranda  tegen  de  achtergevel,  het  wijzigen  van  de 
dakhelling, van 18° naar 32° en het oprichten van 2 tuinhuisjes; 
Overwegende  dat  het  ingediende  bouwplan  volgende  afwijkingen  voorziet  van  de 
verkavelingsvoorschriften: 

• 

inplanting  van  de  garage  tot  op  1  meter  van  de  rechter  perceelsgrens  in  plaats 
van op 5 meter; 

•  bouwdiepte van 20.19 m in plaats van max. 17 m; 
• 

inplanting  tuinhuisje  1  op  0.65m  van  de  linker  perceelsgrens  en  tuinhuis  2 
inplanting op 1.20 in plaats van op 2 meter van de perceelsgrens; 

•  gevelmateriaal van de tuinhuisjes: golfplaten en beton als dakbedekking in plaats 

van in harmonie met de bestaande woning; 

Overwegende dat door de vorm en afmetingen van de percelen en door het samengaan 
met  de  omringende  percelen  en  bebouwing,  de  voorgestelde  afwijkingen  voorwaardelijk 
aanvaardbaar  zijn;  dat  de  garage  complementair  is  aan  de  bestaande  woning  en  op 
7.83m  achter  de  voorgevellijn  van  de  woning  is  ingeplant  zodat  het  straatbeeld  niet 

RvVb - 2 

 

beïnvloed  wordt  en  het  hoofdgebouw  voorzien  blijft  op  minimum  5  meter  van  de 
perceelsgrens; 
overwegende  dat  de  verbouwing  en  de  uitbreiding  geen  privacyhinder  vormt  voor  de 
rechts  aanpalende  eigenaars,  aangezien  er  geen  ramen  zijn  voorzien  in  de  rechter 
zijgevel  van  de  garage;  gelet  op  het  bijgevoegd  schriftelijk  akkoord  van  deze  rechts 
aanpalende  eigenaar  voor  de  inplanting  van  de  garage  tot  op  1  meter  van  de 
perceelsgrens; 
dat de inplanting en de oppervlakte van de vrijstaande tuinhuisjes eveneens verantwoord 
zijn  t.o.v.  de  perceelsoppervlakte;  dat  het  gevelmateriaal  van  de  tuinhuisjes  ook  kan 
aanvaard  worden;  gelet  op  de  bijgevoegde  akkoorden  van  de  betrokken  aanpalende 
eigenaars  voor  de  inplanting  van  de  tuinhuisjes  op  minder  dan  2  meter  van  de 
perceelsgrenzen. 
Overwegende dat het ontwerp voor het overige voldoet aan de verkavelingsvoorschriften, 
de vigerende normen en de algemene stedenbouwkundige voorschriften; 
Het project is niet gelegen in een recent overstroomd gebied of een overstromingsgebied, 
zodat in alle redelijkheid geoordeeld dient te worden dat het schadelijk effect beperkt is. 
Enkel  door  de  toename  van  de  verharde  oppervlakte  wordt  de  infiltratie  van  het 
hemelwater in de bodem plaatselijk beperkt. Dit wordt gecompenseerd door de plaatsing 
van  een  hemelwaterput,  overeenkomstig  de  normen  vastgelegd  in  de  geldende 
verordening. 
Uit  de  watertoets  is  gebleken  dat  geen  bijkomende  bijzondere  maatregelen  moeten 
getroffen worden; 
…” 

 
Het  advies  van  17  april  2009  van  de  gewestelijke  stedenbouwkundige  ambtenaar  van  het 
Agentschap RO-Vlaanderen (thans Ruimte en Erfgoed), afdeling Limburg, is ongunstig: 
 

“… 
De afwijking kan niet toegestaan worden om volgende redenen: 
 
HET AFWIJKINGSVOORSTEL IS NIET CONFORM MET DE FORMELE BEPALINGEN VAN ARTIKEL 49 
 
Het afwijkingsvoorstel geeft onvoldoende aan op welke punten de aanvraag afwijkt. 
 
Hierbij is op te merken dat de inplanting van de woning tevens voorzien is op 4.15 meter 
van de rechter perceelgrens in plaats van op 5 meter. 
Hiervoor  is  geen  afwijking  gevraagd.  Evenmin  is  een  afwijking  voorzien  voor  de 
bouwbreedte welke maximum 10 meter mag bedragen. 
 
Bovendien wordt vastgesteld dat het vergund verkavelingplan voor het betreffende lot 153 
een breedte van 18 meter aangeeft, daar waar het nu blijkbaar een breedte heeft van 20 
meter. 
 
Opmerkelijk hierbij is dat het plan 2/5 “Vergunde toestand” geen inplantingplan bevat. 
 
HET VOORSTEL GEEFT AANLEIDING TOT EEN ONEIGENLIJKE WIJZIGING VAN DE VOORSCHRIFTEN 
 
Het  afwijkingsvoorstel  betreffende  de  wijziging  van  de  plaatsing  van  het  gebouw 
impliceert  het  overschrijden  van  een  zonegrens,  waardoor  de  bestemming  binnen  deze 
zone gewijzigd wordt. Dergelijke wijziging van bestemming valt buiten de mogelijkheden 
van bovenvermelde bepaling. 
 

RvVb - 3 

 

Tuinhuisje  2  is  opgericht  in  onesthetische  betonplaten  en  komt  als  dusdanig  niet  in 
aanmerking voor regularisatie. 
…” 

 
Gegeven  het  ongunstig  advies  van  de  gewestelijke  stedenbouwkundige  ambtenaar  weigert  het 
college  van  burgemeester  en  schepenen  van  de  gemeente  Houthalen-Helchteren  op  27  april 
2009 de stedenbouwkundige vergunning.  
 
Tegen  deze  beslissing  tekent  de  verzoekende  partij  op  19  mei  2009  beroep  aan  bij  de 
verwerende partij.  
 
Het  advies  van  de  provinciale  administratie  van  24  juni  2009  aan  de  verwerende  partij 
betreffende het beroep van de verzoekende partij is ongunstig: 
 

“… 
Regularisatie 
Feit is dat de overheid voor een voldongen feit wordt geplaatst waardoor niet meer over 
haar volle beoordelingsvermogen beschikt. 
De regularisatie dient dan ook met dezelfde criteria beoordeeld te worden als een nieuwe 
bouwaanvraag.  Het  kan  immers  niet  zijn  dat  de  regularisatie  soepeler  zou  beoordeeld 
worden, om reden dat de werken reeds uitgevoerd zijn. 
In dat geval zou de overtreder beloond worden. 
Dit  betekent  in  feite  dat  de  aanvrager  gestimuleerd  wordt  om  te  bouwen  zonder 
vergunning. 
 
Het  schepencollege  stelt  dat  de  voorgestelde  afwijkingen  aanvaardbaar  zijn  en 
samengaan  met  de  omringende  bebouwing;  dat  er  geen  privacyhinder  is;  dat  de 
aanpalende eigenaar zijn akkoord verleende. 
In de nota van de architect wordt gewezen op het feit dat deze toestand reeds 25 jaren 
bestaat en geen hinder geeft voor de omgeving. 
 
Het  dossier  bevat  een  kopie  van  de  oorspronkelijke  vergunning  van  1974.  Hierbij  werd 
een  woning  vergund  met  een  breedte  van  11,70m  met  een  afstand  van  4,15m  van  de 
perceelsgrenzen. De bouwdiepte bedraagt 17m. 
 

-  Er  werd  reeds  een  vonnis  tot  herstel  in  de  oorspronkelijke  staat  geveld.  De 
aanvrager weigert hieraan gevolg te geven, zowel voor wat betreft de woning als 
de tuinhuisjes. Verjaring telt hier niet meer. 

-  De algemene strekking van de verkaveling wordt teniet gedaan, meer bepaald het 
creëren van een landelijke omgeving met pen bebouwing. Door het uitbreiden van 
de woning tot 1m van de perceelsgrens wordt een gesloten bouwvorm gecreëerd. 
-  Het  bouwen  van  2  tuinhuisjes  met  verschillende  materialen  strookt  niet  met 

streven naar harmonie. Hiervan kan niet afgeweken worden. 

-  De afwijkingen zijn nog te verregaand om nog via art. 49 toe te passen. 

…” 

 
De verzoekende partij en haar raadsman werden op 30 juni 2009 gehoord door de verwerende 
partij.  
 
Uit  het  administratief  dossier  blijkt  dat  de  provinciale  administratie  op  20  augustus  2009  een 
bijkomend  advies  verstrekte  aan  de  verwerende  partij.  In  dit  advies  wordt  gewezen  op  de 
volgende elementen: 

RvVb - 4 

 

 

“… 
BESPREKING 
In zitting van 2 juli 2009 trof de deputatie de principe beslissing om het beroep tegen de 
weigering  van  de  regularisatie  van  de  uitbreiding  van  de  woning  in  te  willigen  met 
uitsluiting van de tuinhuisjes. Dit standpunt gaat in tegen het vonnis van de correctionele 
rechtbank van 30 november 1983, van kracht van gewijsde getreden op 12 januari 1984, 
en tegen de permanente rechtspraak van de Raad van State terzake, en is een te mijden 
precedent  in  de  besluitvorming  van  ons  bestuur.  Vanuit  juridisch  oogpunt  volgende 
opmerkingen: 
 

•  Het  vonnis  beveelt  voor  wat  de  betreft  de  uitbreiding  met  een  garage  van  8  x  3 
meter oppervlakte en inplanting in de bouwvrije strook tegen de perceelsgrens het 
herstel van de plaats in de oorspronkelijke staat binnen de drie maanden na het in 
kracht van gewijsde gaan (zie bijlage). 
Overeenkomstig  permanente  rechtspraak  van  de  Raad  van  State,  kan  een 
beslissing van de vergunningverlenende overheid niet ingaan tegen de uitspraak 
van  de  rechtbank  het  welke  definitief  kracht  van  gewijsde  heeft  gekregen.  Het 
vonnis moet ook in de beslissing van de deputatie worden vermeld. 
In  dit  geval  is  er  tevens  de  bijkomende  juridische  inconsistentie  dat  een 
regularisatie 
de 
verkavelingsvoorschriften  welke  wat  betreft  de  inplanting  van  de  woning  een 
bouwvrije strook van 3 meter ten opzichte van de perceelsgrens opleggen. 

kwestieuze 

constructie 

van 

• 

in 

strijd 

is  met 

•  Het  standpunt  welke  de  deputatie  in  dit  dossier  inneemt  is  niet  consistent  met 
haar  vroegere  besluitvorming 
inzake  bouwmisdrijven  waarbij 
regularisatieaanvragen niet werden ingewilligd, en tevens niet consistent met het 
administratief  beoordelingsvoorstel  in  de  beleidsnota  van  maart  2003  inzake 
tijdelijke  regularisatie  (waarvan  kopie  in  bijlage),  waarmee  de  deputatie  zich 
akkoord verklaarde. 
 

in  dossiers 

In  onderhavig  dossier  vraagt  de  beroeper  een  regularisatie  van  de  uitbreiding  van  zijn 
woning.  Deze  uitbreiding  bestaat  niet  alleen  uit  de  bijgebouwde  garage  3  x  8  meter 
waarop het vonnis betrekking heeft, maar eveneens de gerealiseerde constructies tegen 
de achtergevel met de uitbreiding van de achterkeuken over een oppervlakte van 6,00 x 
5,34 meter, de bijgebouwde veranda 6,00 x 4,00 meter en een sas van 2,20 x 2,17 meter. 
 
Indien  de  deputatie  toch  een  deel  van  de  uitbreiding  van  woning  wenst  te  regulariseren 
komen enkel voornoemde constructies tegen de achtergevel in aanmerking: hierop heeft 
het 
van  de 
verkavelingsvoorschriften  wat  betreft  de  bouwdiepte  (totaal  20,19  meter  in  plaats  van 
maximum  diepte  17  meter).  Gezien  het  standpunt  van  de  gemeente  kan  de  deputatie 
voor deze onderdelen een afwijking toestaan. 
 
VOORSTEL 
Aan de deputatie wordt daarom het volgende voorgesteld: 

vonnis  geen  betrekking  en  de  werken  wijken  enkel  af 

o  De  uitbreidingen  tegen  de  achtergevel,  namelijk  de  achterkeuken,  veranda  en 

sas, te regulariseren in afwijking op de verkavelingsvoorschriften. 

o  De garage 3 x 8 meter uit de vergunning te sluiten op basis van het vonnis. 
o  Voor de 2 kleine tuinhuisjes is op een huiskavel binnen een straal van 30 metere 

ten opzichte van de woning geen stedenbouwkundige vergunning vereist. 

…” 

 

RvVb - 5 

 

Met  een  besluit  van  10  september  2009  beslist  de  verwerende  partij  om  het  beroep  van  de 
verzoekende  partij  deels  in  te  willigen  en  deels  te  verwerpen.  De  verwerende  partij  overweegt 
hierbij het volgende: 
 

“… 
Overwegende dat door het schepencollege volgende afwijkingen werden voorgesteld op 
de verkavelingsvoorschriften: 

inplanting tot op 1 meter van de perceelsgrens ipv min. 5m 

- 
-  bouwdiepte 20,19m ipv max. 17m 
- 
-  gevelmateriaal tuinhuisjes: golfplaten en beton ipv in harmonie met de bestaande 

inplanting tuinhuisjes op 0,65m en 1,20m van de grens ipv min. 2m 

woning 

… 
 
Overwegende dat de werken of handelingen verricht zullen worden binnen het gebied van 
een  verkaveling  waarvoor  door  het  schepencollege  een  vergunning  verleend  is  op  14 
november 1963 (gewijzigd op 12 juni 1984); 
dat deze vergunning niet vervallen is; 
dat volgende voorschriften van toepassing zijn: 

kleine bergplaatsen zijn toegestaan op min. 2m van de perceelsgrenzen 

- 
-  max. breedte woning 10 m 
-  max. diepte 17 m 
-  max. kroonlijsthoogte 6 m 
-  dakhelling tussen 25 en 40° 

 
Overwegende dat overeenkomstig art. 49 van het gecoördineerde decreet van 22 oktober 
1996  op  een  met  redenen  omkleed  voorstel  van  het  college  van  burgemeester  en 
schepenen de Vlaamse regering of de gemachtigde ambtenaar afwijkingen kan toestaan 
van de voorschriften van een door de Vlaamse regering goedgekeurd bijzonder plan van 
aanleg  en  van  de  voorschriften  van  een  verkavelingsvergunning,  enkel  wat  de 
perceelsafmetingen,  de  afmetingen  en  de  plaatsing  van  de  bouwwerken,  alsmede  de 
voorschriften in verband met hun uiterlijk betreft; 
dat de omzendbrief RO/98/03 van 6 april 1998, betreffende de toepassing van artikel 49 
van  het  decreetbetreffende  de  ruimtelijke  ordening,  gecoördineerd  op  22  oktober  1996 
hieromtrent  meer  duidelijkheid  geeft;  dat  de  lezing  van  de  recente  rechtspraak  van  de 
Raad van State drie criteria bij de toetsing over een afwijking leidt: 

-  een  afwijking  kan  geen  aanleiding  geven  tot  een  oneigenlijke  wijziging  van  het 

bijzonder plan van aanleg of de verkavelingsvergunning; 

-  de  algemene  strekking  van  het  plan,  bijzonder  plan  van  aanleg  of  verkaveling, 

moet volledig en strikt nageleefd worden; 

-  de afwijking mag niet strijdig zijn met de goede ruimtelijke ordening; 

… 
 
Overwegende dat het voorliggende project geen omvangrijke oppervlakte heeft en niet in 
een  overstromingsgevoelig  gebied  ligt,  zodat  in  alle  redelijkheid  dient  geoordeeld  te 
worden dat in het kader van de watertoets het schadelijk effect beperkt is; dat enkel door 
de  toename  van  de  verharde  oppervlakte  de  infiltratie  van  het  hemelwater  in  de  bodem 
plaatselijk wordt beperkt; 
 
Overwegende dat het college van burgemeester en schepenen stelt dat de voorgestelde 
afwijkingen aanvaardbaar zijn en samengaan met de omringende bebouwing; dat er geen 
privacyhinder is; dat de aanpalende eigenaar zijn akkoord verleende; 

RvVb - 6 

 

verbetering 

kan  worden 

dat  in  de  nota  van  de  architect  wordt  gewezen  op  het  feit  dat  deze  toestand  reeds  25 
jaren bestaat en geen hinder heeft voor de omgeving; 
 
overwegende dat§ de administratieve overheid haar beoordelingsbevoegdheid niet meer 
met  evenveel  vrijheid  vermag  uit  te  oefenen  door  het  feit  dat  de  werken  reeds  zijn 
uitgevoerd en zij aldus voor een voldongen feit geplaatst is; dat de regularisatie evenwel 
met  dezelfde  criteria  moet  beoordeeld  worden  als  een  nieuwe  bouwaanvraag;  dat  het 
immers niet kan zijn dat de regularisatie soepeler zou beoordeeld worden, om reden dat 
de werken reeds uitgevoerd zijn, in welk geval de overtreder zou beloond worden; 
 
overwegende  dat  het  vonnis  voor  wat  betreft  de  uitbreiding  met  een  garage  van  8  x  3 
meter  oppervlakte  en  de  inplanting  in  de  bouwvrije  strook  tegen  de  perceelsgrens  het 
herstel van de plaats in de oorspronkelijke staat beveelt, binnen de drie maanden van het 
in  kracht  van  gewijsde  gaan;  dat  overeenkomstig  permanente  rechtspraak  van  de Raad 
van  State  een  definitieve  beslissing  van  de  vergunningverlenende  overheid  niet  kan 
ingaan  tegen  de  uitspraak  van  de  rechtbank  die  definitief  kracht  van  gewijsde  heeft 
verkregen; 
 
Overwegende  dat  in  dit  geval  er  tevens  bijkomende  juridische  inconsistentie  is  dat  een 
regularisatie van kwestieuze constructie in strijd is met de verkavelingsvoorschriften, die 
wat  betreft  de  inplanting  van  de  woning  een  bouwvrije  strook  van  3  meter  ten  opzichte 
van de perceelsgrens opleggen; 
dat  de  voorgestelde  regularisatie  van  deze  garage  omwille  van  deze  inplanting  niet  als 
een 
de 
beschouwd 
verkavelingsvoorschriften mogelijk en toegelaten is; 
dat  deze  garage  vanuit  stedenbouwkundig  oogpunt  ter  plaatse  niet  kan  worden 
aangenomen; 
 
Overwegende dat de gerealiseerde constructies tegen de achtergevel met de uitbreiding 
van  de  achterkeuken  over  een  oppervlakte  van  6,00  x  5,34  meter,  de  bijgebouwde 
veranda 6,00 x 4,00 meter en een sas van 2,20 x 2,17 meter eveneens deel uitmaken van 
deze vergunningsaanvraag; 
dat  het  vonnis  hierop  geen  betrekking  heeft  en  deze  werken  enkel  afwijken  van  de 
verkavelingsvoorschriften  wat  betreft  de  bouwdiepte  (totaal  20,19  meter  in  plaats  van 
maximum diepte 17 meter); 
dat  de  deputatie  ter  zake  wel  het  met  redenen  omkleed  voorstel  van  het  college  van 
burgemeester  en  schepenen  bijtreedt;  dat  deze  werken  ter  plaatse  wel  kunnen  worden 
aangenomen; 
 
Overwegende dat ook de regularisatie van tuinhuisje 2 kan worden aangenomen; dat dit 
bijgebouw een aanvaardbaar voorkomen heeft; dat omwille van de beperkte hoogte ook 
de voorgestelde inplanting aanvaardbaar is; 
dat de regularisatie van tuinhuisje 1 niet kan worden aangenomen omwille van de gevels 
in onesthetische betonplaten; dat de deputatie ter zake het standpunt van het college van 
burgemeester en schepenen bijtreedt; 
 
Overwegende  dat  het  beroep  kan  worden  ingewilligd  voor  de  regularisatie  van  de 
uitbreidingen tegen de achtergevel, namelijk de achterkeuken, veranda en sas en voor de 
regularisatie van tuinhuisje 1; 
dat  het  beroep  niet  kan  worden  ingewilligd  voor  de  regularisatie  van  de  garage  (3  x  8 
meter) en voor de regularisatie van tuinhuisje 2; 
…” 

overeenkomstig 

van  wat 

RvVb - 7 

 

 
Dit is de bestreden beslissing. 
 
 

IV. 

ONTVANKELIJKHEID VAN DE VORDERING TOT ANNULATIE 

 

A.  Tijdigheid van de vordering 

 
De  bestreden  beslissing  werd  met  een  ter  post  aangetekende  brief  van  11  september  2009 
betekend  aan  de  verzoekende  partij.  Het  voorliggende  beroep  werd  ingesteld  met  een  ter  post 
aangetekende brief van 8 oktober 2009 en is bijgevolg tijdig. 
 
 

B.  Voorwerp van de vordering 

 
De registratie van een inkomend verzoekschrift conform artikel 4.8.17, §1 VCRO door de griffier 
van  de  Raad,  ongeacht  of  deze  registratie  geschiedt  na  regularisatie  conform  artikel  4.8.17,  §2 
VCRO,  moet  in  essentie  worden  aangemerkt  als  de  beoordeling  van  de  vormelijke  volledigheid 
van  het  betrokken  verzoekschrift  en  impliceert  geenszins,  ook  niet  gedeeltelijk,  de  bevestiging 
van de ontvankelijkheid van het verzoekschrift.  
 
De Raad dient bijgevolg, ongeacht de registratie conform artikel  4.8.17, §1 VCRO en ongeacht 
eventuele  door  de  verwerende  partij  ingeroepen  excepties,  hetgeen  met  betrekking  tot  het 
voorliggende beroep niet het geval is, steeds ambtshalve na te gaan of een verzoek tot schorsing 
en/of vernietiging op ontvankelijke wijze werd ingeleid.  
 
In  het  onderdeel  ‘Besluit’  van  haar  verzoekschrift  van  8  oktober  2009  vraagt  de  verzoekende 
partij: 
 

“… 
De  beslissing  van  de  Bestendige  Deputatie  van  de  Provincie  Limburg  is  niet  conform  de 
bepalingen van de Vlaamse Codex Ruimtelijke Ordening, die stelt dat een sanctionering een 
regularisatie niet uitsluit. 
 
Daarom zou ik U willen vragen mij alsnog een stedenbouwkundige vergunning af te leveren 
voor de garage en het tuinhuisje aan mijn woning. 
…” 

 
Beoordeling door de Raad 
 
In zoverre de verzoekende partij stelt dat de bestreden beslissing in strijd met de bepalingen van 
de Vlaamse Codex Ruimtelijke Ordening werd genomen, is de Raad van oordeel dat het beroep 
moet worden beschouwd als een beroep in de zin van artikel 4.8.1, tweede lid VCRO en dat het 
derhalve ontvankelijk is.  
 
In  zoverre  de  verzoekende  partij  de  Raad  verzoekt  om  alsnog  een  stedenbouwkundige 
vergunning  af  te  leveren  voor  haar  garage  en  het  tuinhuisje  aan  haar  woning,  moet,  gelet  op 
artikel 4.8.1, tweede lid VCRO en artikel 4.8.3, §1, eerste lid VCRO, vastgesteld worden dat het 
niet aan de Raad toekomt een dergelijke beslissing te nemen. Het beroep is voor dat onderdeel 
van de vordering dan ook onontvankelijk. 
 
 

RvVb - 8 

 

V. 

ONDERZOEK VAN DE VORDERING TOT ANNULATIE 

 

A.  Eerste onderdeel 

 
Standpunt van de partijen 
 
In een eerste onderdeel stelt de verzoekende partij: 
 

“… 
1.  Gunstig advies van de gemeente Houthalen-Helchteren 
 
De  oorspronkelijke  vergunningverlenende  overheid,  zijnde  de  Gemeente  Houthalen-
Helchteren heeft een unaniem gunstig advies geschreven voor dit dossier. 
 
Zij baseert haar beslissing ondermeer op volgende gronden: 
 
“Overwegende  dat  op  09-02-1981  een  PV  is  opgemaakt  door  de  Politie  van  Houthalen-
Helchteren,  dossiernr.  Gemeente  1981/2  (oud  nummer:  93),  Agentschap  RO  Limburg 
7076883/26; dat het vonnis van 30.11.1983, nooit is uitgevoerd.” 
 
“Overwegende dat in deze specifieke situatie en mede gezien de verstreken termijn, het 
herstel in de oorspronkelijke staat niet in verhouding staat tot de aard van de overtreding 
en de ruimtelijke, aanvaardbare huidige toestand;” 
 
…”dat  de  garage  complementair  is  aan  de  bestaande  woning  en  op  7,83m  achter  de 
voorgevellijn van de woning is ingeplant zodat het straatbeeld niet beïnvloed wordt en het 
hoofdgebouw voorzien blijft op minimum 5m van de perceelsgrens;” 
 
Overwegende  dat  de  verbouwing  en  de  uitbreiding  geen  privacyhinder  vormt  voor  de 
rechts  aanpalende  eigenaars,  aangezien  er  geen  ramen  zijn  voorzien  in  de  rechter 
zijgevel  van  de  garage,  gelet  op  het  bijgevoegd  schriftelijk  akkoord  van  de  rechts 
aanpalende  eigenaar  voor  de  inplanting  van  de  garage  tot  op  1  meter  van  de 
perceelsgrens;” 
 
“dat de inplanting en de oppervlakte van de vrijstaande tuinhuisjes eveneens verantwoord 
zijn  t.o.v.  de  perceelsoppervlakte;  dat  het  gevelmateriaal  van  de  tuinhuisjes  ook  kan 
aanvaard  worden;  gelet  op  de  bijgevoegde  akkoorden  van  de  betrokken  aanpalende 
eigenaars  voor  de  inplanting  van  de  tuinhuisjes  op  minder  dan  2  meter  van  de 
perceelsgrenzen. 
 
Deze  argumentaties  van  de  oorspronkelijke  vergunningverlenende  overheid,  de 
Gemeente  Houthalen-Helchteren,  geven  aan  dat  er  geen  enkel  probleem  is  voor  de 
regularisatie van de garage en het tuinhuisje. 
…” 

 
De verwerende partij formuleert ten aanzien van dit punt volgende exceptie: 
 

“… 
1.  Overwegende dat ons college moet vaststellen dat de door de verzoekende partij bij 
punt  1  en  2  van  haar  verzoekschrift  aangehaalde  argumentatie  als  onontvankelijk 
moet verworpen worden aangezien verzoekende partij hierbij geen middel laat gelden 
waarop het beroep tot nietigverklaring berust; 

RvVb - 9 

 

 

 

1.1. Overwegende  dat  artikel  4.8.16  §3.5°  van  de  Vlaamse  Codex  Ruimtelijke 
Ordening  (verder  afgekort  als  VCRO)  vereist  dat  het  verzoekschrift 
tot 
nietigverklaring  o.m.  een  omschrijving  bevat  van  de  geschonden  geachte 
regelgeving,  stedenbouwkundige  voorschriften  of  beginselen  van  behoorlijk 
bestuur en een omschrijving van de wijze waarop deze regelgeving, voorschriften 
of beginselen naar het oordeel van de verzoeker geschonden wordt of worden; 
… 
 
Overwegende  dat  de Raad  van State  er weliswaar  al  op  gewezen  heeft  dat  niet 
vereist  is  dat  in  het  verzoekschrift  de  wetsbepalingen  worden  aangegeven  die 
geschonden  zijn,  maar  dat,  opdat  een  middel  ontvankelijk  zou  zijn,  het  nodig  en 
voldoende  is  dat  summier  doch  duidelijk  de  beweerde  onregelmatigheid  van  de 
aangevochten  beslissing  wordt  aangegeven  (R.v.St.  nr.  67.866,  3  september 
1997); 
 
dat  ons  college  in  casu  in  punt  1  en  2  van  het  verzoekschrift  tot  nietigverklaring 
echter,  zelfs  na  herhaalde  lezing,  geen  middel  in  de  zin  van  artikel  4.8.16  §3.5° 
VCRO  kan  onderkennen;  dat  minstens  moet  worden  vastgesteld  dat  de 
uiteenzetting niet duidelijk genoeg is om er naar behoren op te kunnen repliceren; 
 
dat  verzoekende  partij  immers  enkel  verkondigt  dat  de  gemeente  Houthalen-
Helchteren  en  de  omwonenden  geen  probleem  zouden  hebben  met  de  huidige 
toestand  van  de  woning van  verzoekende  partij;  dat  dit  argument  absoluut  geen 
middel  is  in  de  zin  van  4.8.16  §3.5°  VCRO;  dat  verzoekende  partij  met  dit 
argument 
impliciet,  welke  regelgeving, 
stedenbouwkundige  voorschriften  of  beginselen  van  behoorlijk  bestuur  ons 
college zou geschonden hebben en op welke wijze; 
 
dat  de  punten  1 en  2 van  het  verzoekschrift  bijgevolg  als onontvankelijk  moeten 
worden beschouwd; 
 

immers  niet  aangeeft,  zelfs  niet 

1.2. Overwegende dat er volledigheidshalve nog op kan gewezen worden dat het door 
verzoekende  partij  bij  ons  college  ingediende  beroep  een  georganiseerd 
administratief  beroep  is;  dat  ons  college  in  het  kader  van  een  georganiseerd 
administratief beroep optreedt als een orgaan van actief bestuur; 

dat  ons  college  dan  ook,  als  orgaan  van  actief  bestuur,  de  aanvraag  in  haar 
geheel  opnieuw  heeft  onderzocht 
feitelijke 
omstandigheden  in  het  dossier  en  met  alle  ter  zake  geldende  juridische 
bepalingen;  dat  ons  college  wanneer  het  de  aanvraag  opnieuw  beoordeelt 
helemaal  niet  gebonden is  door  de  beslissing  van het  college  van  burgemeester 
en schepenen van Houthalen-Helchteren en de aldaar opgenomen motivering; dat 
ons college ook niet verplicht is de zienswijze van de omwonenden te volgen; 

rekening  houdend  met  alle 

…” 

 
De verzoekende partij doet in haar wederantwoordnota het volgende gelden: 
 

“… 
De Provincie Limburg stelt dat “punt 1” en “punt 2” van mijn verzoekschrift onontvankelijk 
moeten worden beschouwd, als zou er geen middel zijn. 
 

RvVb - 10 

 

Dit  is  niet  correct.  Ik  ben  slechts  op  de  hoogte  gesteld  van  het  unaniem  gunstig  advies 
van de Gemeente Houthalen-Helchteren bij wijze van het besluit d.d. 10 september 2009 
van de Bestendige Deputatie van de Provincie Limburg. 
 
Noch de Gemeente Houthalen-Helchteren, noch de Provincie Limburg hebben mij ooit te 
voren  dit  advies  bezorgd.  In  bijlage  vindt  U  het  besluit  van  de  Gemeente  Houthalen-
Helchteren ter staving. 
 
Voor mij is dit advies dus nieuw. 
 
Het geeft een zeer precieuze en duidelijke weergave van de toestand van mijn woning en 
de relatie van mijn woning tot de omgeving. 
 
Samen  met  “punt  2”  en  “punt  3”  van  mijn  verzoekschrift  staaft  het  mijn  mening  dat 
eigenlijk alle betrokken partijen geen probleem zien in dit dossier. 
…” 

 
Beoordeling door de Raad 
 
In  een  eerste  onderdeel van  haar  argumentatie  geeft  de  verzoekende partij in essentie  aan  dat 
het  college  van  burgemeester  en  schepenen  van  de  gemeente  Houthalen-Helchteren  geen 
bezwaar  ziet  in  de  regularisatie  van  de  garage  en  het  zogenaamde  ‘tuinhuisje  2’  en  dat  de 
verwerende partij en het college van burgemeester en schepenen op dit punt derhalve kennelijk 
van mening verschillen.  
 
De  verzoekende  partij  laat  echter  na  aan  te  duiden  in  welk  opzicht  de  bestreden  beslissing 
hierdoor  regelgeving,  stedenbouwkundig  voorschriften  of  beginselen  van  behoorlijk  bestuur  zou 
schenden.  Het  eerste  onderdeel  van  de  argumentatie  van  de  verzoekende  partij  kan  bijgevolg 
niet worden beschouwd als een omschrijving zoals wordt bedoeld in artikel 4.8.16, §3, tweede lid, 
5°  VCRO.  Deze  vaststelling  volstaat  om  het  eerste  onderdeel  van  de  verzoekende  partij  af  te 
wijzen als onontvankelijk. 
 
 

B.  Tweede onderdeel 

 
Standpunt van de partijen 
 
In een tweede onderdeel stelt de verzoekende partij: 
 

“… 
2. Omwonenden 
 
Elk van de naaste omwonenden heeft schriftelijk bevestigd geen probleem te hebben met 
de huidige toestand van mijn woning. 
 
Tevens  werden  er  in  de  periode  van  het  openbaar  onderzoek  (van  03.03.2009  tot 
02.04.2009) geen bezwaarschriften ingediend, m.a.w. zelfs in de ruimere omgeving heeft 
niemand een probleem met de huidige toestand van mijn woning. 
…” 

 
De  verwerende  partij formuleert  ten aanzien  van dit  punt  dezelfde  exceptie  als  ten  aanzien  van 
het eerste punt en zoals hoger geciteerd. In haar wederantwoordnota laat de verzoekende partij 

RvVb - 11 

 

de door de verwerende partij opgeworpen exceptie onbeantwoord en stelt enkel dat het tweede 
onderdeel van haar argumentatie aantoont “… dat eigenlijk alle betrokken partijen geen probleem 
zien in dit dossier.”. 
 
Beoordeling door de Raad 
 
De loutere stelling dat de naaste omwonenden schriftelijk bevestigden geen probleem te hebben 
met  de  huidige  toestand  en  de  vaststelling  dat  tijdens  het  openbaar  onderzoek  geen  bezwaren 
werden  ingediend,  kunnen,  op  zich  of  samen,  niet  zonder  meer  worden  beschouwd  als  een 
omschrijving conform artikel 4.8.16, §3, tweede lid, 5° VCRO.  
 
Vereist is dat de verzoekende partij ten aanzien van de bestreden beslissing doet gelden welke 
regelgeving,  stedenbouwkundige  voorschriften  of  beginselen  van  behoorlijk  bestuur  werden 
geschonden  met  inbegrip  van  een  omschrijving  van  de  wijze  waarop  deze  regelgeving, 
voorschriften  of  beginselen  van  behoorlijk  bestuur  werden  geschonden.  Dit  is  voor  wat  het 
tweede onderdeel betreft niet het geval. 
 
Deze  vaststelling  volstaat  om  het  tweede  onderdeel  van  de  verzoekende  partij  af  te  wijzen  als 
onontvankelijk. 
 
 

C.  Derde onderdeel 

 
Standpunt van de partijen 
 
In een derde onderdeel stelt de verzoekende partij: 
 

“… 
3. Hoorzitting d.d. 30 juni 2009 
 
Bij het beroep bij de Bestendige Deputatie van de Provincie Limburg, heb ik gevraagd om 
gehoord te worden in dit dossier. 
 
Deze hoorzitting had plaats op 30 juni 2009. 
 
Ik werd hier bijgestaan door mijn architect. 
 
In deze hoorzitting werd ons door de gedeputeerd, Dhr. Sleypen, gemeld dat de woning 
integraal geregulariseerd zou worden. 
 
Men  had  enkel  problemen  met  het  materiaal  gebruik  van  het  tuinhuis,  rechts  achter  op 
mijn perceel, hetgeen men zou weigeren te regulariseren. 
 
Aangezien  ik  mij  hier  in  kon  vinden,  heb  ik  dan  ook  gemeend  geen  bijkomende 
argumentaties aan te moeten brengen tijdens deze hoorzitting. 
 
De  beslissing  komt  niet  overeen  met  wat  op  de  hoorzitting  ten  opzichte  van  mij  werd 
verklaard. 
Dit is een vorm van onbehoorlijk bestuur. 
…” 

 
De verwerende partij antwoordt hierop als volgt: 

RvVb - 12 

 

 

“… 
2.  Overwegende  dat  verzoekende  partij  onder  punt  3  van  de  argumentatie  van 
verzoekende partij de schending van de beginselen van behoorlijk bestuur opwerpt; 
 
dat verzoekende partij opwerpt dat de bestreden beslissing niet overeenkomt met wat op 
de  hoorzitting  ten  opzichte  van  haar  zou  verklaard  zijn  en  dat  dit  een  vorm  van 
onbehoorlijk bestuur is; 
 
Overwegende  dat  ons  bestuur  in  dit  verband  wenst  op  te  werpen  dat  de  besprekingen 
tijdens  de  hoorzitting  door  de  aanvrager  niet  kunnen  beschouwd  worden  als  een 
definitieve  beslissing;  dat  overeenkomstig  artikel  4.7.21  §1  VCRO  tegen  een  beslissing 
van het college van burgemeester en schepenen omtrent een vergunningsaanvraag een 
georganiseerd  administratief  beroep  kan  worden  ingesteld  bij  de  deputatie  van  de 
provincie waarin de gemeente gelegen is; dat dan ook over het dossier wordt geoordeeld 
door de deputatie, als college en niet door een individuele gedeputeerde; 
dat  overeenkomstig  artikel  53  van  het  provinciedecreet  de  deputatie  immers  collegiaal 
beslist;  dat  bijgevolg  enkel  de  deputatie  een  definitief  standpunt  kan  innemen  met 
betrekking  tot  de  aanvraag;  dat  bovendien  geen  enkele  beginsel  van  behoorlijk  bestuur 
contra legem kan worden toegepast; dat gelet op het voorgaande in casu geen beginsel 
van behoorlijk bestuur kan worden ingeroepen tegen een duidelijke decreetsbepaling; 
 
Overwegende  dat  na  de  hoorzitting  ons  college  het  beroep  heeft  besproken  tijdens  zijn 
zitting  van  10  september  2009;  dat  ons  college  tijdens  de  bespreking  alle  elementen  in 
het  dossier  heeft  geanalyseerd  en  hierbij  rekening  heeft  gehouden  met  de  argumenten 
die tijdens de hoorzitting werden verwoord, de stukken uit het dossier en de toepasselijke 
regelgeving; 
dat  ons  college  op  basis  van  al  deze  elementen  en  na  een  grondig  onderzoek  van  het 
dossier in alle redelijkheid tot besluit moest komen dat het beroep slechts gedeeltelijk kon 
worden  ingewilligd;  dat  bijgevolg  de  deputatie,  als  college,  slechts  tot  een  definitieve 
beslissing komt na de hoorzitting en na de zaak zorgvuldig te hebben onderzocht; 
 
Overwegende dat dan ook enkel de beslissing d.d. 10 september 2009 als een definitieve 
beslissing  van  ons  college  kan  beschouwd  worden  bijgevolg  enkel  aan  deze  beslissing 
rechtsgevolgen zijn verbonden; dat verzoekende partij ten onrechte te veel waarde heeft 
gehecht  aan  de  besprekingen  tijdens  de  hoorzitting  door  deze  als  definitief  te 
beschouwen;  dat  hieruit  echter  niet  mag  worden  afgeleid  dat  ons  college  onzorgvuldig 
zou hebben gehandeld; 
…” 

 
De verzoekende partij doet in haar wederantwoordnota het volgende gelden: 
 

“… 
Op 30 juni 2009 werd ik samen met mijn architect uitgenodigd op de hoorzitting. 
 
De Gedeputeerde van de Provincie heeft mij bij de opening van de zitting  medegedeeld 
dat  het  dossier  zou  worden  goedgekeurd,  behalve  het  tuinhuisje  rechts  achter  op  het 
terrein.  De  gevelmaterialen  van  dit  tuinhuisje  zouden  niet  getuigen  van  een  goede 
integratie. 
 
Na  deze  verklaring  was  de  hoorzitting  meteen  afgelopen,  en  was  een  argumentatie  of 
uitleg in welke zin dan ook overbodig geworden. 

RvVb - 13 

 

 
Deze  gang  van  zaken  wordt  door  de  Provincie  Limburg  niet  ontkend,  noch  ontkracht  in 
haar antwoordnota. 
 
Een hoorzitting is een officieel gedeelte van het onderzoek. Zij kan niet geminimaliseerd 
worden. 
 
Daarenboven  kan  ik  er  van  uit  gaan  dat  de  Gedeputeerde  op  de  hoorzitting  de 
vertegenwoordiger  is  van  het  College  van  de  Deputatie  en  dat  hij,  wanneer  hij  een 
uitspraak doet, de mening van de deputatie uitbrengt. 
 
Als  deze  uitspraak  de  volledige  hoorzitting  bepaalt  in  mijn  voordeel,  en  achteraf  wordt 
ingetrokken, dan is hier wel degelijk sprake van onbehoorlijk bestuur, in mijn nadeel. 
 
Samen  met  “punt  1”  en  “punt  2”  van  mijn  verzoekschrift  staaft  het  mijn  mening  dat 
eigenlijk  alle  betrokken  partijen,  inclusief  de  Gedeputeerde  geen  probleem  zien  in  dit 
dossier. 
…” 

 
Beoordeling door de Raad 
 
Om  de  gegrondheid  van  de  door  de  verzoekende  partij  aangevoerde  middelen  en  de 
waarachtigheid  van  de  feiten  waarop  deze  middelen  gebaseerd  zijn,  evenals  de  door  de 
verwerende  partij  geformuleerde  replieken,  te  kunnen  onderzoeken,  is  de  Raad  voor  alles 
aangewezen op het administratief dossier, met inbegrip van de bestreden beslissing, en de door 
de partijen neergelegde stukken. De partijen dienen wat zij beweren bijgevolg ook concreet aan 
te tonen. 
 
Onverminderd het feit dat de verzoekende partij niet ondubbelzinnig aangeeft welk beginsel van 
behoorlijk  bestuur  zij  geschonden  acht,  stelt  de  Raad  vast  dat  de  verzoekende  partij  geen 
concrete elementen aanreikt die haar bewering staven dat tijdens de hoorzitting een individueel 
lid  van  de  verwerende partij  haar ervan  zou  hebben  verzekerd  dat  haar  aanvraag  integraal  zou 
worden  goedgekeurd.  De  bestreden  beslissing  en  het  administratief  dossier  bevatten  evenmin 
concrete  elementen,  hetgeen  nochtans  wenselijk  kan  geacht  worden,  waaruit  de  inhoud  en  het 
precieze verloop van de hoorzitting kunnen afgeleid worden.  
 
De Raad stelt niettemin vast dat het beroep van de verzoekende partij na de hoorzitting van 30 
juni  2009  onmiskenbaar  aan  een  bijkomend  onderzoek  werd  onderworpen.  In  het  licht  van  het 
aanvankelijk  advies  van  24  juni  2009  van  de  provinciale  administratie  (dat  over  de  ganse  lijn 
ongunstig  was)  en  de  uiteindelijke  beslissing  van 10  september 2009  van de  verwerende partij, 
kan de verzoekende partij dan ook bezwaarlijk staande houden dat de hoorzitting een maat voor 
niets zou zijn geweest. 
 
De Raad is daarom van oordeel dat dit onderdeel van de argumentatie van de verzoekende partij 
feitelijke grondslag mist en derhalve als ongegrond dient afgewezen te worden. 
 

D.  Vierde onderdeel 

 
Standpunt van de partijen 
 
In een vierde onderdeel stelt de verzoekende partij: 
 

RvVb - 14 

 

“… 
4. Vlaamse Codex Ruimtelijke Ordening 
 
De Bestendige Deputatie van de Provincie Limburg heeft, in tegenstelling tot wat er op de 
hoorzitting werd voorgehouden, de garage niet vergund. 
 
Zij  meent  dat  zij  als  vergunningverlenende  overheid  geen  vergunning  kan  afleveren, 
aangezien er een uitspraak is van een rechtbank. 
 
Dit is niet correct. 
 
De Vlaamse Codex Ruimtelijke Ordening bepaalt het volgende: 
 
Zie  titel  4,  Vergunningenbeleid  –  hoofdstuk  2  Vergunningsplicht  –  Onderafdeling  4 
Regularisatievergunningen: 
 
Deze vermeldt het volgende in paragraaf 3: 
 
“§3.  Het  niet  vervolgen  van  een  inbreuk  door  de  overheid,  wettigt  op  zich  de 
regularisatie niet. 
 
De sanctionering van een inbreuk sluit een regularisatie niet uit.” 
 
De  beoordeling  door  de  Bestendige  Deputatie  van  de  Provincie  Limburg,  als  zou  een 
rechterlijke uitspraak een regularisatie in de weg staan, is dus niet correct. 
 
Daarenboven werd de rechterlijke uitspraak nooit tot uitvoering gebracht. 
…” 

 
De verwerende partij antwoordt hierop als volgt: 
 

“… 
3. Overwegende dat ons college, alvorens in te gaan op de weerlegging van punt 4 van 
de  argumentatie  van  verzoekende  partij,  wenst  te  verduidelijken  waarom  de  gevraagde 
vergunning  bij  het  bestreden  besluit  d.d.  10  september  2009  werd  geweigerd  wat  de 
garage betreft, zonder uiteraard motieven toe te voegen aan het bestreden besluit zelf; 
 
dat de door verzoekende partij gevraagde vergunning gedeeltelijk geweigerd werd om de 
volgende  determinerende  redenen,  die  ontegensprekelijk  werden  aangehaald  in  het 
bestreden besluit zelf: 

-  een vonnis heeft in 1983 voor wat betreft de uitbreiding met een garage van 8x3 
meter oppervlakte en de inplanting in de bouwvrije strook tegen de perceelsgrens 
het  herstel  van  de  plaats in de oorspronkelijke staat  bevolen  en overeenkomstig 
permanente  rechtspraak  van  de  Raad  van  State  kan  een  beslissing  van  de 
vergunningverlenende overheid niet ingaan tegen de uitspraak van de rechtbank 
die definitief kracht van gewijsde heeft verkregen 

-  een 

is 

regularisatie  van  kwestieuze  constructie 

in  strijd  met  de 
verkavelingsvoorschriften,  die  wat  betreft  de  inplanting  van  de  woning  een 
bouwvrije  strook  van  3  meter  ten  opzichte  van  de  perceelsgrens  opleggen;  de 
voorgestelde regularisatie van deze garage kan omwille van deze inplanting niet 
als  een  verbetering  worden  beschouwd  van  wat  overeenkomstig  de 

RvVb - 15 

 

verkavelingsvoorschriften  mogelijk  en  toegelaten  is;  deze  garage  kan  vanuit 
stedenbouwkundig oogpunt ter plaatse niet worden aangenomen; 
 

3.1.  Overwegende  dat  ons  college  in  alle  redelijkheid  de  regularisatieaanvraag  heeft 
beoordeeld en op een zorgvuldige en afdoende gemotiveerde wijze tot  zijn gedeeltelijke 
weigeringsbeslissing is gekomen; 
 
Overwegende dat ons college in zijn motivering verwijst naar het vonnis van 30 november 
1983 dat het herstel van de plaats in de oorspronkelijke staat beveelt; dat het gezag van 
gewijsde van het in kracht gegane arrest en het grondwettelijk beginsel van de scheiding 
der machten zich ertegen verzetten dat ons college een stedenbouwkundige vergunning 
tot  regularisatie  van  werken,  waarvan  in  de  uitspraak  het  wederrechtelijk  karakter  werd 
vastgesteld en waarbij de afbraak werd bevolen van de desbetreffende bouwwerken met 
het  oog  op  het  herstel  van  de  plaats  in  de  vorige  toestand  (R.v.St.  nr.  172  870,  28  juni 
2007; R.v.St. nr. 172 406, 19 juni 2007 en R.v.St. nr141 537, 3 maart 2005); dat er zich 
na de rechterlijke uitspraak ook geen planologische wijzigingen hebben voorgedaan; 
 
Overwegende dat ons college zich bijgevolg diende te schikken naar de beslissing van de 
correctionele  rechtbank  te  Hasselt  en  dus  op  basis  hiervan  genoodzaakt  was  de 
stedenbouwkundige vergunning te weigeren; 
 
3.2. Overwegende dat ons college in zijn bestreden besluit niet enkel heeft verwezen naar 
het vonnis van 1983, maar ook nog heeft onderzocht of de aanvraag stedenbouwkundig 
aanvaardbaar is; 
 
Overwegende  dat  ons  college  heeft  geoordeeld  dat  de  uitgevoerde  werken 
stedenbouwkundig niet aanvaard kunnen worden; dat de bestreden beslissing deze visie 
verantwoordt door te benadrukken dat een regularisatie van de garage in strijd is met de 
verkavelingsvoorschriften,  die  wat  betreft  de  inplanting  van  de  woning  een  bouwvrije 
strook  van  3  meter  ten  opzichte  van  de  perceelsgrens  opleggen;  dat  de  voorgestelde 
regularisatie  van  deze  garage  omwille  van  de  inplanting  niet  als  een  verbetering  kan 
worden  beschouwd  van  wat  overeenkomstig  de  verkavelingsvoorschriften  mogelijk  en 
toegelaten is; dat deze garage vanuit stedenbouwkundig oogpunt ter plaatse dan ook niet 
kan worden aangenomen; 
 
Overwegende dat ook dit een determinerend motief is van de gedeeltelijke weigering door 
ons  college  van  de  aanvraag  tot  regularisatie;  dat  dit  motief  ook  uitdrukkelijk  in  de 
bestreden  beslissing  is  weergegeven  en  niet  door  de  verzoekende  partij  wordt 
bekritiseerd; dat hierdoor de bestreden beslissing hoe dan ook overeind blijft; 
 
3.3.  Overwegende  dat  verzoekende  partij  in  punt  4  van  haar  argumentatie  ten  onrechte 
stelt  dat  ons  college  geen  vergunning  zou  hebben  afgeleverd  met  betrekking  tot  de 
garage enkel en alleen omdat er een uitspraak is van een rechtbank; 
 
Overwegende dat verzoekende partij de bestreden beslissing in dit opzicht verkeerd heeft 
gelezen;  dat  uit  het  bestreden  besluit  immers  duidelijk  blijkt  dat  ons  college  de 
regularisatie van de garage niet enkel heeft geweigerd omwille van het bestaan van een 
afbraakvonnis maar ook omdat de garage vanuit stedenbouwkundig oogpunt ter plaatse 
niet kan aanvaard worden; 
dat  beide  argumenten  expliciet  in  het  bestreden  besluit  werden  opgenomen  zoals 
hierboven  reeds  werd  verduidelijkt;  dat  ons  college  de  regularisatieaanvraag  van 

RvVb - 16 

 

verzoekende partij dus ook heeft getoetst aan de geldende verkavelingsvoorschriften en 
andere toepasselijke regelgeving; 
 
Overwegende  dat  een  regularisatieaanvraag  immers  moet  worden  beoordeeld  op  basis 
van de thans geldende wettelijke bepalingen; dat overeenkomstig artikel 4.2.24 §1 VCRO 
bij  de  beoordeling  van  het  aangevraagde  de  actuele  regelgeving,  stedenbouwkundige 
voorschriften  en  eventuele  verkavelingsvoorschriften  als  uitgangspunt  moeten  worden 
genomen; dat werken waarvoor het op grond van het geldend recht niet mogelijk is een 
vergunning te verkrijgen, ook niet kunnen worden geregulariseerd; 
 
Overwegende  dat  verzoekende  partij  dus  ten  onrechte  beweert  gerechtigd  te  zijn  op  de 
uitreiking van een regularisatievergunning wat de garage betreft; dat, gelet op het vonnis 
van  30  november  1983,  de  garage  destijds  in  strijd  met  de  wettelijke  voorschriften  is 
opgericht; dat de uitgevoerde werken aan de garage ook thans niet in overeenstemming 
zijn met de toepasselijke regelgeving; dat verzoekende partij bijgevolg hoegenaamd geen 
aanspraak kan maken op een regularisatievergunning met betrekking tot de garage; 
…” 

 
De verzoekende partij doet in haar wederantwoordnota het volgende gelden: 
 

– 

hoofdstuk 

(Zie 

–  Onderafdeling 

2  Vergunningsplicht 

“… 
De  Provincie  Limburg  meldt  dat  mij  voor  de  garage  geen  vergunning  kan  worden 
afgeleverd, omdat er een vonnis van 1983 is. 
 
Het  vonnis  zegt  eigenlijk  dat  er  een  overtreding  begaan  is,  omdat  de  garage  gebouwd 
werd zonder stedenbouwkundige vergunning. 
 
Dat  er  in  dit  geval  geen  vergunning  meer  zou  kunnen  worden  afgeleverd,  wordt 
titel  4, 
tegengesproken  door  de  Vlaamse  Codex  Ruimtelijke  Ordening 
Vergunningenbeleid 
4 
Regularisatievergunningen,  paragraaf  3),  zoals  ik  reeds  heb  medegedeeld  in  mijn 
verzoekschrift. 
 
Daarenboven  heb  ik  bij  de  indiening  van  het  aanvraagdossier  bij  de  Gemeente 
Houthalen-Helchteren  het  aanvraagformulier  “aanvraag  van  een  stedenbouwkundige 
vergunning  waarvoor  een  uitgebreide  dossiersamenstelling  vereist  is”  ingevuld:  dit 
formulier maakt volgende melding, die werd aangevinkt: 
 
“Bent  U  al  begonnen  met  de  uitvoering  van  de  werken  of  handelingen  waarvoor  U  een 
vergunning  aanvraagt?  –  Ja,  de  werken  of  handelingen  waarvoor  ik  nu  een  vergunning 
aanvraag zijn reeds begonnen. Er bestaat hierover een rechterlijke uitspraak op …/…/… 
door…” 
 
Het  is  dus  volgens  de  Vlaamse  Overheid  wel  degelijk  mogelijk  een  vergunning  te 
bekomen voor dossiers waarvoor een rechterlijke uitspraak bestaat. 
 
Indien  dit  niet  zo  zou  zijn,  dan  zou  men  vanuit  de  Gemeente  Houthalen-Helchteren 
zonder  twijfel  de  reflex  gehad  hebben  om  het  dossier  om  deze  reden  te  weigeren,  wat 
niet gebeurd is. 
 
Tevens  meldt  de  Provincie  dat  net  de  garage  als  afwijking  stedenbouwkundig  niet 
aanvaard zou kunnen worden. 

RvVb - 17 

 

 
Ik wens hier de visie van de Gemeente Houthalen-Helchteren weer te geven: 
 
“…  dat  de  garage  complementair  is  aan  de  bestaande  woning  en  op  7,83m  achter  de 
voorgevellijn van de woning is ingeplant zodat het straatbeeld niet beïnvloed wordt en het 
hoofdgebouw voorzien blijft op miniumum 5m van de perceelsgrens;” 
 
Overwegende  dat  de  verbouwing  en  de  uitbreiding  geen  privacyhinder  vormt  voor  de 
rechts  aanpalende  eigenaars,  aangezien  er  geen  ramen  zijn  voorzien  in  de  rechter 
zijgevel  van  de  garage,  gelet  op  het  bijgevoegd  schriftelijk  akkoord  van  de  rechts 
aanpalende  eigenaar  voor  de  inplanting  van  de  garage  tot  op  1  meter  van  de 
perceelsgrens;” 
 
Het  kan  niet  zijn  dat  een  definitie  van  fatsoenlijke  en  aanvaardbare  ruimtelijke  ordening 
door vergunningverlenende overheden volledig contradictorisch worden geïnterpreteerd. 
 
De visie van de Gemeente Houthalen-Helchteren is uitgebreid en duidelijk, deze van de 
Provincie is dat niet. 
 
Gezien de overige zaken wel zonder problemen geregulariseerd werden, is de visie van 
de Provincie Limburg dus wel degelijk gebaseerd op de juridische uitspraak. 
…” 

 
Beoordeling door de Raad 
 
In het vierde en laatste onderdeel van haar argumentatie voert de verzoekende partij aan dat de 
bestreden  beslissing artikel 4.2.24,  §3,  tweede  lid VCRO  schendt door  te  stellen dat het  vonnis 
van  30  november  1983  van  de  correctionele  rechtbank  van  Hasselt  de  regularisatie  van  de 
kwestieuze  garage  verhindert  terwijl  artikel  4.2.24,  §3,  tweede  lid  VCRO  bepaalt  dat  de 
sanctionering van een inbreuk de regularisatie niet uitsluit. 
 
De Raad stelt vast dat in de bestreden beslissing, in tegenstelling tot wat de verzoekende partij 
voorhoudt, niet uitsluitend op grond van het vonnis van 30 november 1983 tot de weigering van 
de stedenbouwkundige vergunning voor de garage wordt beslist. De verwerende partij overweegt 
in de bestreden beslissing immers uitdrukkelijk dat de garage vanuit stedenbouwkundig oogpunt 
niet kan worden aanvaard omdat de constructie strijdt met de verkavelingsvoorschriften en omdat 
een afwijking van die voorschriften niet als een verbetering kan worden beschouwd.  
 
Zelfs zonder een verwijzing naar het vonnis van 30 november 1983 zou de verwerende partij tot 
dezelfde conclusie zijn gekomen en de stedenbouwkundige vergunning voor de garage bijgevolg 
hebben  geweigerd.  In  zoverre  de  bestreden  beslissing  bijgevolg  op  verschillende  motieven 
steunt, die elk op zich de beslissing kunnen verantwoorden, dan moeten al die motieven onwettig 
zijn om een nietigverklaring bij gebrek aan een deugdelijke motivering te verantwoorden. 
 
De  vaststelling  dat  de  verzoekende  partij  geen  gegronde  kritiek  formuleert  ten  aanzien  van  de 
evenzeer  beslissende  overweging  van  de  verwerende  partij  dat  de  aanvraag  strijdt  met  de 
verkavelingsvoorschriften  en  een  afwijking  van  die  voorschriften  niet  als  een  verbetering  kan 
worden  beschouwd,  doet  noodzakelijk  besluiten  tot  de  ongegrondheid  van  het  middel.  De 
omstandigheid dat de verwerende partij en het college van burgemeester en schepenen van de 
gemeente  Houthalen-Helchteren  een  tegengesteld  standpunt  huldigen,  maakt  de  bestreden 
beslissing niet zonder meer onwettig.   
 

RvVb - 18 

 

De  verzoekende  partij  kan  tot  slot  niet  nuttig  verwijzen  naar  het  feit  dat  het  vonnis  van  30 
november 1983 tot op heden niet werd uitgevoerd. De plicht om het rechterlijk herstelbevel uit te 
voeren, rust in de eerste plaats immers op de verzoekende partij zelf en niet op de overheid. De 
verzoekende  partij  kan  zich  dan  ook  niet  beroepen  op  haar  eigen  stilzitten  om  de  onwettigheid 
van  de  bestreden  beslissing  aan  te  tonen  en  heeft  in  die  zin  zelfs  geen  wettig  belang  bij  de 
ingeroepen schending van artikel 4.2.24, §3, tweede lid VCRO. 
 
Het  vierde  onderdeel  van  de  argumentatie  van  de  verzoekende  partij  kan  daarom  niet 
aangenomen worden. 
 
 

VI. 

AMBTSHALVE MIDDEL 

 
Vooraf 
 
Overeenkomstig artikel 4.8.3, §2 VCRO kan de Raad ambtshalve middelen inroepen, die niet in 
het  verzoekschrift  zijn  opgenomen,  voor  zover  deze  middelen  de  openbare  orde  betreffen.  De 
kennelijke  onredelijkheid  of  onzorgvuldigheid  van  de  toetsing,  door  de  overheid,  aan  de  goede 
ruimtelijke ordening wordt steeds geacht een middel van openbare orde uit te maken. De Raad is 
van  oordeel  dat  zij  van  deze  bevoegdheid  slechts  gebruik  kan  maken  wanneer  zij  dient  te 
oordelen over een ontvankelijk beroep, hetgeen in deze, weliswaar slechts gedeeltelijk, het geval 
is. 
 
Het middel 
 
Het  beroep  van de  verzoekende  partij  tegen de  weigeringsbeslissing  van  27  april  2009  van het 
college van burgemeester en schepenen van Houthalen-Helchteren werd met een aangetekende 
brief van 19 mei 2009 aan de verwerende partij betekend.  
 
De bestreden beslissing van 10 september 2010 acht het beroep deels gegrond en verleent een 
stedenbouwkundige vergunning voor de regularisatie van de uitbreidingen tegen de achtergevel 
(achterkeuken,  veranda  en  sas)  en  voor  de  regularisatie  van  het  zogenaamde  tuinhuisje  1  dat 
achter de woning tegen de linkse perceelsgrens werd ingeplant. Uit de bestreden beslissing blijkt 
uitdrukkelijk dat zij is gebaseerd op artikel 49 van het decreet betreffende de ruimtelijke ordening, 
gecoördineerd op 22 oktober 1996. 
 
De Vlaamse Codex Ruimtelijke Ordening trad, in uitvoering van artikel 110 van het decreet van 
27  maart  2009  tot  aanpassing  en  aanvulling  van  het  ruimtelijk  plannings-,  vergunningen-  en 
handhavingsbeleid en overeenkomstig artikel 3 van het besluit van de Vlaamse Regering van 15 
mei  2009  houdende  coördinatie  van  de  decreetgeving  op  de  ruimtelijke  ordening  (B.S.  20 
augustus 2009), in werking op 1 september 2009.  
 
Conform artikel 7.5.8, §2, tweede lid VCRO dienen beroepsdossiers, die bij de deputatie werden 
betekend  voor  1  september  2009,  doch  waarover  de  deputatie  op  die  datum  nog  niet  heeft 
beslist,  behandeld  te  worden overeenkomstig de procedureregelen die  golden  voorafgaand  aan 
die datum. De bekendmaking en de uitvoerbaarheid van deze beslissingen worden daarentegen 
geregeld overeenkomstig artikel 4.7.23, §3 tot en met §5 VCRO. 
 
Door bij de beoordeling van de aanvraag ten onrechte uit te gaan van artikel 49 van het decreet 
betreffende  de  ruimtelijke  ordening,  gecoördineerd  op  22  oktober  1996,  schendt  de  bestreden 
beslissing artikel 3 van het besluit van de Vlaamse Regering van 15 mei 2009, artikel 7.5.8, §2, 
tweede lid VCRO, artikel 4.3.1, §1 en §2, eerste lid VCRO, artikel 4.2.24, §1, tweede lid, en §4 

RvVb - 19 

 

VCRO  en  artikel  4.4.1.,  §1  VCRO.  De  verwerende  partij  schendt  aldus  tevens  enerzijds  het 
wettigheidsbeginsel  in  zoverre  de  bestreden  beslissing  kennelijk  niet  gelijkvormig  is  aan  de 
regelen  vastgesteld  door  het  Vlaamse  Gewest,  een  overheid  van  een  hogere  rang  dan  de 
verwerende  partij,  en  anderzijds  het  zorgvuldigheidsbeginsel  aangezien  zij  het  nemen  van  de 
bestreden beslissing kennelijk niet, minstens onvoldoende, zorgvuldig heeft voorbereid. 
 
De  Raad  acht  het  aangewezen  dat  aan  de  verzoekende  partij  en  de  verwerende  partij  de 
mogelijkheid  wordt  geboden  om  schriftelijk  te  antwoorden  op  het  ambtshalve  door  de  Raad 
geformuleerde middel. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1.  Het  beroep  van  de  verzoekende  partij, 
in  zoverre  de  Raad  wordt  verzocht  een 
stedenbouwkundige  vergunning  voor  een  garage  en  een  tuinhuisje  af  te  leveren,  wordt 
onontvankelijk verklaard. 
 
2.  Het  beroep,  in  zoverre  de  wettigheid  van  de  bestreden  beslissing  wordt  betwist,  wordt 
ontvankelijk doch ongegrond verklaard. 
 
3. De Raad beveelt de heropening van de debatten. Aan de verzoekende partij en de verwerende 
partij wordt een termijn van dertig dagen, te rekenen vanaf de betekening van het huidige arrest, 
verleend om middels een aanvullende nota te antwoorden op het door de Raad in onderdeel VI 
van huidig arrest ambtshalve geformuleerde middel. 
 
4. De uitspraak over de kosten van het beroep wordt uitgesteld tot de eindbeslissing. 
 
Dit arrest is uitgesproken te Brussel, in openbare terechtzitting op 20 oktober 2010, door de Raad 
voor Vergunningsbetwistingen, derde kamer, samengesteld uit: 
 
 
Filip VAN ACKER, 
 
 
 
Hildegard PETTENS,  toegevoegd griffier. 
 
 
De toegevoegd griffier, 
 
 
 
 
 
Hildegard PETTENS 

De voorzitter van de derde kamer, 

voorzitter van de derde kamer, 

Filip VAN ACKER 

met bijstand van 

 

 

 

 

 

 

 

RvVb - 20 

 

