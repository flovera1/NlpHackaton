RAAD VOOR VERGUNNINGSBETWISTINGEN 

ARREST 

nr. A/2011/0032 van 23 maart 2011 

in de zaak 2010/0426/A/3/0384 

1. het college van burgemeester en schepenen van de stad 
DENDERMONDE  

2. de stad DENDERMONDE, vertegenwoordigd door het college van 
burgemeester en schepenen  
 
bijgestaan en vertegenwoordigd door: 
advocaten Peter DESMEDT en Wannes THYSSEN 
kantoor houdende te 9000 Gent, Kasteellaan 141 
bij wie keuze van woonplaats wordt gedaan 
  
verzoekende partijen 

 

tegen: 
 
de deputatie van de provincieraad van OOST-VLAANDEREN 
 
vertegenwoordigd door: 
mevrouw Kaat VAN KEYMEULEN 
 
verwerende partij 
 
de heer ......... 
 
bijgestaan en vertegenwoordigd door: 
advocaat Piet VANDOOLAEGHE 
kantoor houdende te 9200 Dendermonde, Greffelinck 15 
bij wie keuze van woonplaats wordt gedaan 
 
tussenkomende partij 

 

 

 
 
In zake:  

 

 

 
 

I. 

VOORWERP VAN DE VORDERING 

 
De vordering, ingesteld bij aangetekende brief van 7 mei 2010, strekt tot de vernietiging van het 
besluit van de deputatie van de provincieraad van Oost-Vlaanderen van 25 maart 2010. 
 
Met dit besluit heeft de deputatie het administratief beroep van de tussenkomende partij tegen de 
weigeringsbeslissing van de eerste verzoekende partij van 19 mei 2008 ingewilligd. 
 

RvVb - 1 

 

De  deputatie  heeft  aan  de  tussenkomende  partij  de  stedenbouwkundige  vergunning  verleend 
voor  het  regulariseren  van  verbouwingswerken  aan  een  paardenstal  en  berging  volgens  de 
tijdens de procedure ingediende verduidelijkte plannen. 
 
Het  betreft  een  perceel  gelegen  te  9200  Dendermonde,  .........  en  met  kadastrale  omschrijving 
.......... 
 
 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een  afschrift  van  het  administratief 
dossier  neergelegd.  De  verzoekende  partijen  hebben  een  wederantwoordnota  ingediend.  De 
tussenkomende partij heeft een schriftelijke uiteenzetting ingediend. 
 
De  partijen  zijn  opgeroepen  voor  de  openbare  terechtzitting  van  16  maart  2011,  alwaar  de 
vordering tot vernietiging werd behandeld. 
 
Kamervoorzitter Filip VAN ACKER heeft verslag uitgebracht.  
 
Advocaat  Peter  DE  SMEDT  die  verschijnt  voor  de  verzoekende  partijen,  mevrouw  Kaat  VAN 
KEYMEULEN die  verschijnt  voor  de  verwerende partij,  en  advocaat Piet VANDOOLAEGHE  die 
verschijnt voor de tussenkomende partij, zijn gehoord. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
De  heer  .........  vraagt  met  een  op  14  juli  2010  ter  post  aangetekend  verzoekschrift  om  in  het 
geding te mogen tussenkomen. 
 
De voorzitter van de derde kamer heeft vastgesteld, met een beschikking van 26 juli 2010, dat er 
grond  is  om  het  verzoek  in  te  willigen  en  dat  de  verzoeker  tot  tussenkomst  aangemerkt  kan 
worden als belanghebbende in de zin van artikel 4.8.16, §1, eerste lid VCRO voor wat betreft de 
behandeling van de vordering tot vernietiging. 
 
 

IV. 

FEITEN 

 
Op 11 januari 2008 (datum van het ontvangstbewijs) dient de tussenkomende partij bij de eerste 
verzoekende  partij  een  aanvraag  in  voor  een  stedenbouwkundige  vergunning  voor  de 
“regularisatie van verbouwingswerken aan een paardenstal en berging”.  
 
In  verband  met  de  betrokken  constructies  kunnen  volgende  feitelijke  antecedenten  worden 
genoteerd: 
 
  Op  13  maart  2001  levert  de  eerste  verzoekende  partij  een  ongunstig  stedenbouwkundig 
attest nr. 2 af aan de tussenkomende partij voor het vernieuwen van de dakbedekking en het 
opfrissen van de gevels. 

RvVb - 2 

 

  Op 22 oktober 2002 weigert de eerste verzoekende partij aan de tussenkomende partij een 
stedenbouwkundige  vergunning  voor  het  uitvoeren  van  instandhoudingswerken  aan  een 
eengezinswoning.  Op  23  januari  2003  verwerpt  de  verwerende  partij  het  beroep  van  de 
tussenkomende partij tegen de weigeringsbeslissing van de eerste verzoekende partij. 

  Op  23  december  2003  verleent  de  eerste  verzoekende  partij  een  stedenbouwkundige 

vergunning aan de tussenkomende partij voor instandhoudingswerken aan een stalling. 

  Op 9 maart 2005 stelt de lokale politie een proces-verbaal op voor het uitvoeren van werken 
strijdig  met  de  op  23  december  2003  toegekende  vergunning.  De  oorspronkelijke  functie 
stalling/landgebouw werd omgezet naar woning zodat in de praktijk een bijkomende woning 
werd  gecreëerd.  De  staking  van  de  werken  wordt  bevolen  en  deze  stillegging  wordt  op  22 
maart  2005  bekrachtigd  door  de  gewestelijk  stedenbouwkundig  inspecteur.  De  gewestelijk 
stedenbouwkundig inspecteur leidt vervolgens een vordering tot het herstel van de plaats in 
de  oorspronkelijke  staat  in  bij  de  bevoegde  rechtbank.  Op  30  mei  2008  veroordeelt  de 
Correctionele  Rechtbank  te  Dendermonde  de  tussenkomende  partij  tot  het  herstel  van  de 
plaats  in  de  oorspronkelijke  staat  (afbraak  van  de  nieuwe  opgetrokken  woning,  verwijderen 
van  de  vloerplaat,  verwijderen  van  alle  afbraakmateriaal  naar  een  daartoe  bestemde 
stortplaats en het herstel van het maaiveld). Tegen dit vonnis heeft de tussenkomende partij 
beroep aangetekend bij het Hof van Beroep te Gent. 

 
Het  perceel  is,  zo  blijkt  uit  de  bestemmingsvoorschriften  van  het  bij  koninklijk  besluit  van  7 
november  1978  vastgestelde  gewestplan  ‘Dendermonde’,  gelegen  in  natuurgebied.  Het  perceel 
is  niet  gelegen  binnen  een  gebied  waarvoor  een  goedgekeurde  bijzonder  plan  van  aanleg  of 
ruimtelijk  uitvoeringsplan  geldt,  noch  binnen  de  omschrijving  van  een  behoorlijk  vergunde,  niet 
vervallen  verkaveling.  Het  perceel  is  tevens  gelegen  in  een  op  24  mei  2002  door  de  Vlaamse 
Regering vastgesteld habitatrichtlijngebied (ref. BE230000-13). 
 
Naar aanleiding van het openbaar onderzoek, georganiseerd van  11 januari 2008 tot en met 11 
februari 2008, wordt geen bezwaarschrift ingediend. 
 
De  MINA-raad  van de  tweede  verzoekende partij brengt  op  24 januari  2008  een  voorwaardelijk 
gunstig advies uit. 
 
De Polder Vlassenbroek brengt op 7 februari 2008 een voorwaardelijk gunstig advies uit. 
 
Het Agentschap voor Natuur en Bos brengt op 13 februari 2008 een ongunstig advies uit: 
 

"… 
De aanvrager wenst over te gaan tot het regulariseren van verbouwingswerken aan een 
paardenstal  en  een  berging  gelegen  in  natuurgebied.  Op  het  aanpalende  terrein  lopen 
een aantal pony‟s.  
De inrichting van het hoofdgebouw is niet voorzien als stalling voor paarden. Ramen en 
deuren geven dit duidelijk aan, ook een schouw wijst in de richting van een woning. In de 
bestaande berging zijn er wel voorzieningen voor de stalling van een aantal pony‟s. 
Advies: ongunstig voor het regulariseren van verbouwingswerken aan een paardenstal. 
…" 

 
Op 3 maart 2008 verleent de eerste verzoekende partij volgend preadvies: 
 

“… 
11. Beschrijving van de bouwplaats, de omgeving en het project 
 

RvVb - 3 

 

De aanvraag betreft de regularisatie van verbouwingswerken aan een stalling. De werken 
werden  uitgevoerd  in  2004  en  de  bouwheer  beoogt  nu  regularisatie.  De  “paardenstal” 
werd  opgetrokken  met  een  binnenmuur  (14  cm),  spouw  (4  cm  geïsoleerd  met 
polystyreenplaten)  en  roodbruine  gevelsteen  (9cm);  voorzien  van  vensters  en  deuren  in 
hout  met  deurdorpels  in  blauwe  hardsteen; het  dak  werd  volledig  vernieuwd:  een  nieuw 
gebinte en volledige nieuwe bedaking; er werd een schoorsteen voorzien; in het gebouw 
werd  een  welving  aangebracht  in  gewapend  beton  zodat  een  dakverdieping  ontstaat;  in 
het dak werden veluxramen geplaatst; het gebouw staat op een fundering uit gewapend 
beton op volle grond; de vloerafwerking is beton/tegels. 
Het gebouw bevindt zich op het perceel waar de woning van de bouwheer is gesitueerd. 
 
12. Beoordeling van de goede ruimtelijke ordening 
 
Overwegende 
Citaat uit de herstelvordering van de gewestelijk stedenbouwkundig inspecteur 
[…] 
dat er dus een zonevreemde constructie werd opgericht zodat de toepassing van art. 145 
bis van bovengenoemd decreet onderzocht dient te worden, 
dat  dit  artikel  echter  geenszins  van  toepassing  kan  zijn,  aangezien  in  ruimtelijke 
kwetsbare  gebieden  uitsluitend  verbouwingswerken  kunnen  worden  vergund,  en 
geenszins nieuwbouw, 
dat bovendien het aantal woongelegenheden veranderd is, 
dat dus een toestand tot stand kwam die in geen enkel opzicht nog kan geregulariseerd 
worden, 
overwegende  dat  de  bouwheer  wetens  en  willens  te  werk  ging,  dat  aanvankelijk  een 
ongunstig stedenbouwkundig attest nr.2 werd afgeleverd, 
dat  nadien  een  aanvraag  werd  ingediend  tot  het  verbouwen  van  de  bestaande 
constructie, bestempeld als bestaande woning, 
dat  deze  aanvraag  werd  geweigerd  en  dat  de  BD  in  haar  weigeringsbeslissing  d.d. 
23/01/2003  zeer  accuraat  de  juridische  toestand  van  de  bestaande  constructie  heeft 
geschetst, 
dat o.m. is gebleken dat er geen sprake meer kon zijn van een woning, nu de constructie 
deze functie reeds in 1934 heeft verloren, en sindsdien fungeert als landgebouw, 
dat  nog  door  middel  van  misleiding  (cfr.  Nooit  bestaande  huisnummer)  het  tegendeel 
werd beweerd, 
[…] 
overwegende dat de overtreder zich klaarblijkelijk bij deze zienswijze had neergelegd, dat 
in  zijn nieuwe aanvraag, die  resulteerde in  de  vergunning  d.d.  22/12/2003, er  enkel nog 
sprake was van het verbouwen van een stalling, 
dat  uit  de  feiten  nu  duidelijk  blijkt  dat  andermaal  de  bevoegde  diensten  werden  misleid, 
dat  in  werkelijkheid  toch  een  plan  bestond  om  een  woning  op  te  richten,  dat  de 
verbalisanten dit op het terrein ten overvloede hebben kunnen constateren, 
[…] 
Overwegende  dat  het  CBS  zich  aansluit  bij  de  zienswijze  van  de  gewestelijk 
stedenbouwkundig inspecteur; 
Overwegende dat in deze aanvraag enkel de bestemming van het gebouw op plan werd 
aangepast naar “stalling”; 
Overwegende  dat  de  constructie  nog  steeds  dezelfde  is  zijnde  een  nieuwbouw  die  de 
bestemming  wonen  overduidelijk  laat  vermoeden  gezien  de  aard  en  opbouw  van  de 
materialen;  dat  in  wezen  nog  steeds  niets  veranderd  is  en  de  aanvraag  niet  kan  in 
aanmerking komen voor regularisatie; 

RvVb - 4 

 

dat door enkel de benaming van de verschillende delen van het gebouw aan te passen tot 
“stalling”, “berging” en “zolder” nogmaals misleiding van de administratie doet vermoeden; 
Overwegende ook dat het RUP zonevreemde woningen niet van toepassing is gezien het 
RUP in kwetsbare gebieden geen  bijkomende woongelegenheden toelaat; 
Overwegende dat de ruimtelijke ordening ernstig werd geschaad; 
 
13. Algemene conclusie 
 
De  regularisatie  van  verbouwingswerken  aan  een  paardenstal  en  berging  wordt 
ongunstig geadviseerd. 
…” 

 
 
De  gewestelijke  stedenbouwkundige  ambtenaar  verleent  op  datum  van  24  april  2008  een 
ongunstig advies met de volgende motivering: 
 

“… 
Ik sluit mij volledig aan bij de planologische en ruimtelijke motivering van deze aanvraag, 
zoals opgebouwd door het college van burgemeester en schepenen. 
…” 

 
 
De eerste verzoekende partij weigert op 19 mei 2008 de stedenbouwkundige vergunning aan de 
tussenkomende  partij  met  overname  van  het  advies  van  de  gewestelijke  stedenbouwkundige 
ambtenaar en met overname van haar eigen advies. 
 
Tegen deze beslissing tekent de tussenkomende partij op 17 juni 2008 administratief beroep aan 
bij de verwerende partij. 
 
In  zijn  verslag  van  29  juli  2008  adviseert  de  provinciale  stedenbouwkundige  ambtenaar  de 
verwerende  partij  om  het  beroep  niet  in  te  willigen  en  de  stedenbouwkundige  vergunning  te 
weigeren met de volgende motivering: 
 

“… 
2.5.3 De goede ruimtelijke ordening 
Voorliggende  aanvraag  strekt  tot  het  regulariseren  van  verbouwingswerken  aan  een 
paardenstal en berging. 
Dat  de  constructie  van  de  voorliggende  aanvraag  nog  steeds  dezelfde  is,  namelijk  een 
nieuwbouwgedeelte  welke  de  bestemming  „wonen‟  in  plaats  van  paardenstaling  nog 
steeds overduidelijk laat vermoeden. 
Er werd aldus een zonevreemde constructie opgericht zodat toepassing van art. 145 bis 
van bovengenoemd decreet onderzocht dient te worden. 
Het  artikel  145bis  kan  echter  geenszins  van  toepassing  zijn,  aangezien  in  ruimtelijke 
kwetsbare  gebieden  zoals  natuurgebied  uitsluitend  verbouwingswerken  kunnen  worden 
vergund,  en  geenszins  nieuwbouw.  Bovendien  wijzigt  het  aantal  woongelegenheden, 
waardoor een toestand tot stand kwam die in geen enkel opzicht nog kan geregulariseerd 
worden. 
Er werd al eerder in 2002 een aanvraag ingediend tot het verbouwen van de bestaande 
constructie, toen nog bestempeld als bestaande woning. Deze aanvraag werd geweigerd 
door de deputatie in haar weigeringsbeslissing van 23 januari 2003. 
Appellant  had  zich  klaarblijkelijk  bij  deze  zienswijze  neergelegd,  zodat  in  een  eerdere 
aanvraag,  welke  resulteerde  in  de  stedenbouwkundige  vergunning  van  23  december 
2003, er enkel nog sprake was van het verbouwen van een stalling. Op voormelde datum 

RvVb - 5 

 

(…)  voor 

van  23  december  2003  werd  een  vergunning  afgeleverd  aan 
instandhoudingswerken aan een stalling  
(…) 
Door  de  lokale  politie  is  een  proces-verbaal  opgemaakt  op  09  maart  2005  voor  het 
uitvoeren  van  werken  strijdig  met  de  toegekende  vergunning:  de  oorspronkelijke  functie 
stalling-landgebouw  werd  omgezet  naar  woning,  op  die  manier  wordt  een  bijkomende 
woning gecreëerd. 
(…) 
De  werken  werden  stilgelegd  en  de  stillegging  werd  bekrachtigd  door  de  gewestelijk 
stedenbouwkundig  inspecteur  op  22  maart  2005.  De    gewestelijke  stedenbouwkundig 
inspecteur  leidde  een  herstelvordering  in  tot  herstel  in  de  oorspronkelijke  staat  bij  de 
bevoegde  rechtbank.  Op  10  december  2007  werd  (…)  gedagvaard  bij  de  correctionele 
rechtbank te Dendermonde. 
Uit  de  huidige  feiten  blijkt  weerom  duidelijk  dat  de  bevoegde  diensten  ook  toen  in 
december  2003  terug werden  misleid,  omdat  in  werkelijkheid  toch  een  plan bestond  om 
een  woning  op  te  richten,  wat  de  verbalisanten  heden  op  het  terrein  ten  overvloede 
hebben kunnen constateren. 
De  “paardenstal”  werd  onder  nieuwbouw  opgetrokken  met  een  binnenmuur  van  14cm, 
met  spouw  van  4cm,  welke  is  geïsoleerd  met  polystyreenplaten  en  roodbruine 
gevelsteen. Het gebouw werd voorzien van vensters en deuren in hout met deurdorpels in 
blauwe  hardsteen;  het  dak  werd  volledig  vernieuwd:  een  nieuw  gebinte  en  volledig 
nieuwe bedaking. In deze „paardenstalling‟ werd een schoorsteen voorzien en intern het 
gebouw  werd  een  welving  aangebracht  in  gewapend  beton  zodat  een  dakverdieping 
ontstaat.  Bijkomend  werden 
in  het  dak  veluxramen  geplaatst.  De  zogenaamde 
paardenstalling  staat  op  een  fundering  uit  gewapende  beton  op  volle  grond  en  de 
vloerafwerking is beton/tegels. 
 
In  de  voorliggende  aanvraag  werd  enkel  de  bestemming  van  het  gebouw  op  het  plan 
aangepast naar „stalling‟. 
Door  enkel  de  benaming  van  de  verschillende  delen  van  het  gebouw  aan  te  passen  tot 
“stalling”,  “berging”  en  “zolder”  doet  bij  voorliggende  aanvraag  nogmaals  misleiding  van 
de administratie vermoeden, teneinde de woning in stand te kunnen houden. 
 
De  te  regulariseren  constructie  is  nog  steeds  dezelfde  als  voorheen,  zijnde  een 
nieuwbouw  die  de  bestemming  wonen  zowel  intern  als  uiterlijk  overduidelijk  laat 
vermoeden  gelet  op  de  interne  verdelingen  en  gezien  de  aard  en  opbouw  van  de 
materialen. 
 
In wezen is dus nog steeds niets veranderd aan de initiële wens van appellant om hier en 
woning te bekomen onder welke vorm van aanvraag dan ook. 
Achteraf  wordt,  door  andere  uitvoeringen,  de  toestand  wederrechtelijk  steeds  anders 
doorgevoerd. 
 
Het RUP zonevreemde woningen is bij voorliggende aanvraag niet van toepassing gezien 
het  RUP  in  kwetsbare  gebieden  geen  bijkomende  woongelegenheden  toelaat.  De 
voorliggende  aanvraag  is  er  planmatig  duidelijk  enkel  op  gericht  te  misleiden  als 
verbouwen van een paardenstalling en het is enkel de bedoeling te leiden tot een tweede 
woning in stand te houden, onder de vorm van een duidelijke nieuwbouw, misschien met 
uitzonderlijk van één lokaal voor het onderbrengen van enkele pony‟s. 
 
De voorliggende aanvraag kan dus niet in aanmerking komen voor regularisatie, gelet dat 
door de voorliggende aanvraag, de ruimtelijke ordening wordt geschaad. 

RvVb - 6 

 

…” 

 
 
In  zijn  aanvullend  verslag  van  19  augustus  2008  adviseert  de  provinciale  stedenbouwkundige 
ambtenaar  de  verwerende  partij  nogmaals  om  het  beroep  niet  in 
te  willigen  en  de 
stedenbouwkundige  vergunning  te  weigeren.  De  provinciale  stedenbouwkundige  ambtenaar 
hanteert  hiertoe  dezelfde  motieven  als  in  zijn  advies  van  29  juli  2008  en  voegt  hieraan  het 
volgende toe: 
 

“… 
Het RUP zonevreemde woningen is bij voorliggende aanvraag niet van toepassing gezien 
het RUP in kwetsbare gebieden geen bijkomende woongelegenheden toelaat. 
Het  RUP    is  overeenkomstig  art.0.  Algemene  bepalingen  ,  §  01  Voorschriften  en 
bestemming, enkel van toepassing voor bestaande, niet verkrotte, hoofdzakelijk vergunde 
gebouwen  met 
functie  en  de  erbijhorende  hoofdzakelijk  vergunde 
woningbijgebouwen. 
 
De  voorliggende  aanvraag  is  er  planmatig  duidelijk  enkel  op  gericht  te  misleiden  als 
verbouwen van een paardenstalling en het is enkel de bedoeling te leiden tot een tweede 
woning in stand te houden, onder de vorm van een duidelijke nieuwbouw, misschien met 
uitzonderlijk van één lokaal voor het onderbrengen van enkele pony‟s. 
…” 

residentiële 

 
In  zijn 
tweede  aanvullend  verslag  van  29  september  2008  adviseert  de  provinciale 
stedenbouwkundige ambtenaar de verwerende partij nogmaals om het beroep  niet in te willigen 
en de stedenbouwkundige vergunning te weigeren. De in de twee vorige verslagen opgenomen 
motivering ter weigering van de vergunning wordt als volgt aangevuld: 

 
“… 
Tijdens  de  beroepsprocedure  bracht  de  appellant  aangepaste  plannen  naar  voor.  De 
hoofdbouw, welke initieel was voorzien met één grote (leef)ruimte, een inkom en trapsas 
naar de verdieping onder het zadeldak en een bergruimte, wordt hierbij ingedeeld in zes 
afzonderlijke  stalruimtes,  een  sas  en  een  gezamenlijke  ruimte  waarin  de  zes  stallen 
uitgeven.  De  trap  naar  de  verdieping  wordt  weggelaten,  de  vijf  dakvlakramen  welke 
wezen  op  een  inrichting  van  de  zolders  als  leefruimtes  werden  van  de  plannen 
weggelaten  en  de  onder  dakse  ruimte  wijzigt  in  een  hooizolder.  Ook  de  gevels  worden 
gewijzigd,  de  deuropeningen  worden  vervangen  door  staldeuren  en  de  raamopeningen 
met een borstwering van 70cm en een hogere borstwering van 1.50m hoogte. 
 
De vraag dient gesteld in hoeverre deze aanpassingen geloofwaardig zijn. Eens te meer 
wordt getracht het realiseren van een bijkomende woning op het perceel te verdoezelen 
onder vorm van een aanvraag tot stalling, momenteel door sterk doorgedreven wijzigende 
plannen.  Het  initiële  plan  maakt  gewag  van  één  lokaal  als  ponystal,  momenteel  zijn  er 
ineens zes afzonderlijke lokalen voorzien. De vraag dient terecht gesteld of deze dienen 
deze voor het houden van één pony. 
 
Het  georganiseerde  administratieve  beroep  bij  de  deputatie  heeft  een  devolutieve 
werking, wat inhoudt dat de deputatie op dezelfde wijze als het schepencollege in eerste 
aanleg  of  de  gemachtigde  ambtenaar  in  zijn  advies  over  een  stedenbouwkundige 
vergunning kan beslissen. De Raad van State heeft in vaststaande rechtspraak evenwel 
een belangrijke restrictie aangebracht op die bevoegdheid. 
 

RvVb - 7 

 

De  deputatie  is  met  name  niet  bevoegd  om  oordeel  te  vellen  over  bouwplannen  die  op 
zeer essentiële punten wijzigen tav de oorspronkelijke plannen waarvoor het college van 
burgemeester  en  schepenen  een  afgiftebewijs  heeft  afgeleverd,  zo  niet  zou  de 
bevoegdheid  van  de  gemeente  om  in  eerste  aanleg  van  de  aanvraag  kennis  te  nemen 
worden ondermijnd. 
(…) 
De Raad van State stelt dat wanneer de deputatie op grond van verschillen tussen beide 
plannen  tot  de  conclusie  zou  komen  dat  het  eerste  plan  niet  en  het  tweede  plan  wel 
stedenbouwkundig aanvaardbaar zou zijn, de ontwerpen per definitie van elkaar moeten 
verschillen. 
(…) 
Bovenvermelde  gewijzigde  plannen  bevatten  essentiële  wijzigingen  aan  zowel  de 
grondplannen als de gevels en snede. Bovendien komen ze onzes inziens niet tegemoet 
aan de beoogde doelstellingen. 
…” 

 
In  een  derde  aanvullend  verslag  van  4  november  2009  adviseert  de  provinciale 
stedenbouwkundige ambtenaar de verwerende partij opnieuw om het beroep niet in te willigen en 
de  stedenbouwkundige  vergunning  te  weigeren.  De  provinciale  stedenbouwkundige  ambtenaar 
belicht hierbij nogmaals de problematiek van de later bijgebrachte en gewijzigde plannen: 
 

“… 
Op 12 september 2008 werd, als boven reeds omschreven, dus een gewijzigd plan aan 
het dossier toegevoegd. 
Een  gewijzigd  plan  dient  evenwel  beoordeeld  te  worden  bij  een  nieuwe  aanvraag  tot 
stedenbouwkundige  vergunning,  conform  artikel  4.3.1.  van  de  codex  en  komt  niet 
tegemoet aan de overige reeds geformuleerde opmerkingen. 
…” 

 
Na  de  hoorzittingen  van  14  augustus  2008,  28  augustus  2008,  16  oktober  2008  en  19  januari 
2010,  beslist  de  verwerende  partij  op  25  maart  2010  om  het  beroep  in  te  willigen  en  een 
stedenbouwkundige  vergunning  te  verlenen  „volgens  de  tijdens  de  procedure  ingediende 
verduidelijkte plannen‟ en overweegt hierbij het volgende: 

 

“… 
2.5.2 De juridische aspecten 
Het gevraagde kan gelet op de geldende afwijkingsbepalingen aanvaard worden op deze 
plek,  aangezien  het  gaat  om  een  verbouwing  binnen  het  bestaande  volume.  Het  betrof 
intentioneel  een  verbouwing.  Het  oorspronkelijke  gebouw  betrof  een  woning  die  later 
gebruikt  is  als  bijgebouw.  Na  de  werken  zijn  het  karakter  en  de  verschijningsvorm 
behouden. 
Tijdens  de  beroepsprocedure  bracht  de  appellant  aangepaste  plannen  naar  voor.  De 
hoofdbouw, welke initieel was voorzien met één grote ruimte, een inkom en trapsas naar 
de  verdieping  onder  het  zadeldak  en  een  bergruimte,  wordt  hierbij  ingedeeld  in  zes 
afzonderlijke  stalruimtes,  een  sas  en  een  gezamenlijke  ruimte  waarin  de  zes  stallen 
uitgeven.  De  trap  naar  de  verdieping  wordt  weggelaten,  de  vijf  dakvlakramen  welke 
wezen op een inrichting van de zolder als leefruimtes werden van de plannen weggelaten 
en de onder dakse ruimte wijzigt in een hooizolder. Ook de gevels worden gewijzigd, de 
deuropeningen  worden  vervangen  door  staldeuren  en  de  raamopeningen  met  een 
borstwering  van  70 cm  hoogte,  worden  gewijzigd  in  bovenvensters  met  een  hoogte  van 
70 cm en een hogere borstwering van 1,50 m hoogte. 
Deze verduidelijkte plannen dragen bij aan de positieve evaluatie van deze aanvraag. 

RvVb - 8 

 

2.5.3 De goede ruimtelijke ordening 
Voorliggende  aanvraag  strekt  tot  het  regulariseren  van  verbouwingswerken  aan  een 
paardenstal en berging. 
Ook  in  natuurgebied  kunnen  verbouwingswerken  vergund  worden.  Hetgeen  hier 
wederrechterlijk uitgevoerd werd betrof intentioneel een verbouwing. 
2.6 Conclusie 
Uit wat voorafgaat, dient besloten dat het beroep voor inwilliging vatbaar is. 
Stedenbouwkundige vergunning kan worden verleend volgens ingediend plan. 
…” 

 

 

is  bij  de  Raad  gekend  onder  het 

Dit is de bestreden beslissing.  
 
De  gewestelijke  stedenbouwkundige  ambtenaar  heeft  tegen  deze  beslissing  eveneens  beroep 
ingesteld  bij  de  Raad.  Deze  zaak 
rolnummer 
2010/0417/A/3/0378.  
 
De Raad heeft de vordering van de gewestelijke stedenbouwkundige ambtenaar met een arrest 
van  23  maart  2011  (nr.  A/2011/0031)  ontvankelijk  en  gegrond  verklaard.  Tegelijk  werd  aan  de 
verwerende partij het bevel opgelegd om binnen een termijn van drie maanden, te rekenen vanaf 
de  datum  van  de  betekening  van  vermeld  arrest,  een  nieuwe  beslissing  te  nemen  over  het 
beroep van de tussenkomende partij tegen de beslissing van de eerste verzoekende partij van 19 
mei 2008. 
 
 

V. 

ONTVANKELIJKHEID VAN DE VORDERING TOT VERNIETIGING 

 

A.  Ontvankelijkheid wat betreft de tijdigheid van het beroep 

 
De  bestreden  beslissing  werd  met  een  ter  post  aangetekende  brief  van  6  april  2010  aan  de 
raadsman  van  de  verzoekende  partijen  betekend.  Het  voorliggende  beroep  werd  ingesteld  met 
een ter post aangetekende zending van 7 mei 2010 en is derhalve tijdig. 
 

B.  Ontvankelijkheid  wat  betreft  het  belang  en  de  hoedanigheid  van  de  verzoekende 

partijen 

 
Standpunt van de partijen 
 
De  verzoekende  partijen  wijzen  erop  dat  zij  enerzijds  als  college  van  burgemeester  en 
schepenen  van  de  stad  Dendermonde  en  anderzijds  als  stad  Dendermonde,  vertegenwoordigd 
door het college van burgemeester en schepenen, bij de Raad een  beroep instellen op basis van 
artikel 4.8.16, § 1, eerste lid, 2° VCRO. Daarnaast beroept de tweede verzoekende partij zich ook 
op artikel 4.8.16, § 1, eerste lid, 3° VCRO voor het indienen van het beroep bij de Raad. 
 
De eerste verzoekende partij acht haar beroep bij de Raad evident ontvankelijk aangezien zij een 
bij  het dossier  betrokken  vergunningverlenend  bestuursorgaan  is  en  zij ingevolge  artikel  4.8.16, 
§1, eerste lid, 2° VCRO over het rechtens vereiste belang en hoedanigheid beschikt.  
 
De  tweede  verzoekende  partij  beroept  zich,  zoals  hoger  reeds  aangegeven,  zowel  op  artikel 
4.8.16, § 2, 2° als 3° VCRO om haar beroep in te dienen. De tweede verzoekende partij acht het 
raadzamer,  aangezien  het  college  van  burgemeester  en  schepenen  op  zich  over  geen 
rechtspersoonlijkheid beschikt, om de vordering van de stad tevens op artikel 4.8.16, § 1, eerste 
lid, 2° VCRO te baseren. 

RvVb - 9 

 

 
Verder wijst de tweede verzoekende partij erop dat zij als gemeentelijke overheid een belangrijke 
taak heeft bij het uittekenen en treffen van bestuurlijke maatregelen in verband met de ruimtelijke 
ordening  en  stedenbouw.  Tot  slot  wijst  de  tweede  verzoekende  partij  erop  dat  de  bestreden 
beslissing haar ruimtelijk ordeningsbeleid feitelijk doorkruist. De tweede verzoekende partij meent 
dan ook dat zij met goed gevolg een beroep bij de Raad kan indienen op basis van artikel 4.8.16, 
§ 1, eerste lid, 3° VCRO. 
 
Noch de verwerende partij, noch de tussenkomende partij werpen  in dit verband enige exceptie 
op. 
 
Beoordeling door de Raad 
 
De tweede verzoekende partij beroept zich zowel op artikel 4.8.16, § 1, eerste lid, 2° VCRO als 
op artikel 4.8.16, §1, eerste lid, 3° VCRO om haar beroep bij de Raad in te stellen.  
 
De Raad is echter van oordeel dat niet de tweede verzoekende partij doch wel haar college van 
burgemeester en schepenen, zijnde de eerste verzoekende partij, moet worden aangeduid als de 
auteur  van  de  aanvankelijke  weigeringsbeslissing.  Het  in  eerste  aanleg  nemen  van  een 
beslissing  over  een  aanvraag  tot  stedenbouwkundige  vergunning  in  het  kader  van  de  reguliere 
administratieve procedure wordt, gelet op artikel 4.7.12 VCRO en volgende,  immers uitdrukkelijk 
toevertrouwd aan het college van burgemeester en schepenen en valt in die zin te beschouwen 
als een beslissing zoals wordt bedoeld in artikel 57, §3, 7° Gemeentedecreet.  
 
Het  feit  dat  het  college  van  burgemeester  en  schepenen  op  zich  geen  rechtspersoonlijkheid 
heeft,  verhindert  het  college  van  burgemeester  en  schepenen  echter  niet  om  een  beroep  in  te 
stellen  bij  de  Raad  aangezien  artikel  4.8.16,  §1,  eerste  lid,  2°  VCRO  het  college  van 
burgemeester  en  schepenen  uitdrukkelijk  aanduidt  als  belanghebbende  zodat  het  college  van 
burgemeester en schepenen het rechtens vereiste belang en hoedanigheid heeft verkregen . 
 
De  tweede  verzoekende  partij  beschouwt  zich  bijgevolg  ten  onrechte  als  de  auteur  van  de 
aanvankelijke  weigeringsbeslissing  en  kan  hieruit  dan  ook  geen  enkel  belang  putten.  De 
omstandigheid  dat  de  tweede  verzoekende  partij in  voorliggende procedure, conform artikel  57, 
§3,  9°  Gemeentedecreet 
in  samenlezing  met  artikel  193  Gemeentedecreet,  wordt 
vertegenwoordigd  door  haar  college  van  burgemeester  en  schepenen,  doet  hieraan  geen 
afbreuk. 
 
Voormelde  vaststelling  verhindert  echter  niet  dat  de 
tweede  verzoekende  partij,  als 
(publiekrechtelijke) rechtspersoon, zich naar het oordeel van de Raad met goed gevolg op artikel 
4.8.16,  §1,  eerste lid,  3° VCRO  kan beroepen  om de  wettigheid  van  een  vergunningsbeslissing 
aan  te  vechten  indien  blijkt  dat  zij  rechtstreekse  of  onrechtstreekse  hinder  of  nadelen  kan 
ondervinden ingevolge een vergunningsbeslissing.  
 
De  tweede  verzoekende  partij  zet  in  haar  verzoekschrift  op  omstandige  wijze  uiteen  op  welke 
wijze  de  bestreden  beslissing  haar  rechtstreeks  of  onrechtstreeks  hinder  of  nadelen  kan 
toebrengen. De tweede verzoekende partij wijst er immers op dat deze beslissing haar ruimtelijk 
ordeningsbeleid  feitelijk  doorkruist  en  dat  haar  ruimtelijk  uitvoeringsplan  door  de  bestreden 
beslissing  wordt miskend.  Dit kan  worden  aanvaard  als  een nadeel  in  de  zin  van  artikel  4.8.16, 
§1, eerste lid, 3° VCRO. 
 
De  vordering  van  de  eerste  verzoekende  partij  is  ontvankelijk.  De  vordering  van  de  tweede 
verzoekende partij is in de aangegeven mate ontvankelijk. 

RvVb - 10 

 

 
 

VI. 

ONDERZOEK VAN DE VORDERING TOT VERNIETIGING 

 
Gegeven de omstandigheid dat met het aangehaalde arrest van 23 maart 2011 (nr. A/2011/0031) 
de bestreden beslissing werd vernietigd, dient de Raad tot de noodzakelijke vaststelling te komen 
dat het voorliggende beroep tot vernietiging, geen voorwerp meer heeft.  
 
De oorzaak van het teloorgaan van het voorwerp van het beroep tot vernietiging kan echter niet 
aan  de  verzoekende  partijen  worden  toegeschreven.  Het  komt  de  Raad  daarom  passend  voor 
om  de  kosten  van  het  geding,  meer  specifiek  het  door  de  verzoekende  partijen  betaalde 
griffierecht, ten laste van de verwerende partij te leggen. 
 
In  zoverre  de  verwerende  partij  in  haar  antwoordnota  de  Raad  evenwel  kennelijk  zonder  meer 
verzoekt om ‘in bijkomende orde en in voorkomend geval’ de kosten ten laste van het Vlaamse 
Gewest te leggen, is de Raad van oordeel dat niet ingezien kan worden hoe het Vlaamse Gewest 
in de voorliggende aangelegenheid, gelet op artikel 4.8.26, §2, eerste lid VCRO, kan aangemerkt 
worden als de partij die ten gronde in het ongelijk wordt gesteld. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

voorzitter van de derde kamer, 

 
1. Het beroep wordt ontvankelijk en gegrond verklaard. 
 
2. De kosten van het beroep, bepaald op 350 euro, komen ten laste van de verwerende partij. 
 
 
Dit arrest is uitgesproken te Brussel, in openbare terechtzitting op 23 maart 2011, door de Raad 
voor Vergunningsbetwistingen, derde kamer, samengesteld uit: 
 
 
Filip VAN ACKER, 
 
 
 
Eddie CLYBOUW, 
 
 
De griffier, 
 
 
 
 
 
Eddie CLYBOUW 
 

De voorzitter van de derde kamer, 

Filip VAN ACKER 

met bijstand van 

griffier. 

 

 

 

 

 

 

 

 

 

 

 

RvVb - 11 

 

