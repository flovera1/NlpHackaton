RAAD VOOR VERGUNNINGSBETWISTINGEN 

ARREST 

nr. A/2011/0031 van 23 maart 2011 

in de zaak 2010/0417/A/3/0378 

 

de GEWESTELIJKE STEDENBOUWKUNDIGE AMBTENAAR van het 
Agentschap Ruimte en Erfgoed, afdeling Oost-Vlaanderen 
 
bijgestaan en vertegenwoordigd door: 
advocaat Veerle TOLLENAERE 
kantoor houdende te 9000 Gent, Koning Albertlaan 128 
bij wie keuze van woonplaats wordt gedaan 
  
verzoekende partij 

tegen: 
 
de deputatie van de provincieraad van OOST-VLAANDEREN 
 
vertegenwoordigd door: 
mevrouw Kaat VAN KEYMEULEN 
 
verwerende partij 
 
* 
1.  de stad DENDERMONDE, vertegenwoordigd door het college van 

burgemeester en schepenen 

2.  het college van burgemeester en schepenen van de stad 

DENDERMONDE 

 
bijgestaan en vertegenwoordigd door: 
advocaten Peter DE SMEDT en Wannes THYSSEN 
kantoor houdende te 9000 Gent, Kasteellaan 141 
bij wie keuze van woonplaats wordt gedaan 
 
3.  de heer ......... 

 

bijgestaan en vertegenwoordigd door: 
advocaat Piet VANDOOLAEGHE 
kantoor houdende te 9200 Dendermonde, Greffelinck 15 
bij wie keuze van woonplaats wordt gedaan 
 
tussenkomende partijen 

 

 

 
 
In zake:  
 
 

 
 

 

 
 
 
 

RvVb - 1 

 

 

I. 

VOORWERP VAN DE VORDERING 

 
De vordering, ingesteld bij aangetekende brief van 6 mei 2010, strekt tot de vernietiging van het 
besluit van de deputatie van de provincieraad van Oost-Vlaanderen van 25 maart 2010. 
 
Met  dit  besluit  heeft  de  deputatie  het  administratief  beroep  van  de  derde  tussenkomende  partij 
tegen de weigeringsbeslissing van de tweede tussenkomende partij van 19 mei 2008 ingewilligd. 
 
De  deputatie  heeft  aan  de  derde  tussenkomende  partij  de  stedenbouwkundige  vergunning 
verleend voor het regulariseren van verbouwingswerken aan een paardenstal en berging volgens 
de tijdens de procedure ingediende verduidelijkte plannen. 
 
Het betreft een perceel gelegen te 9200 Dendermonde, ......... en met als kadastrale omschrijving 
.......... 
 
 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een  afschrift  van  het  administratief 
dossier  neergelegd.  De  verzoekende  partij  heeft  een  wederantwoordnota  ingediend.  De  eerste 
tussenkomende  partij  en  tweede  tussenkomende  partij  hebben  een  gezamenlijke  schriftelijke 
uiteenzetting  ingediend  en  de  derde  tussenkomende  partij  heeft  een  schriftelijke  uiteenzetting 
ingediend. 
 
De  partijen  zijn  opgeroepen  voor  de  openbare  terechtzitting  van  16  maart  2011,  alwaar  de 
vordering tot vernietiging werd behandeld. 
 
Kamervoorzitter Filip VAN ACKER heeft verslag uitgebracht.  
 
Advocaat  Pieter  VAN  ASSCHE  die  loco  advocaat  Veerle  TOLLENAERE  verschijnt  voor  de 
verzoekende  partij,  mevrouw  Kaat  VAN  KEYMEULEN  die  verschijnt  voor  de  verwerende  partij, 
advocaat  Peter  DE  SMEDT  die  verschijnt  voor  de  eerste  tussenkomende  partij  en  de  tweede 
tussenkomende  partij  en  advocaat  Piet  VANDOOLAEGHE  die  verschijnt  voor  de  derde 
tussenkomende partij, zijn gehoord. 
 
Er is toepassing gemaakt van  de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
De stad Dendermonde, vertegenwoordigd door het college van burgemeester en schepenen, en 
het  college  van  burgemeester en  schepenen  van de  stad Dendermonde  vragen met  een  op 17 
juni  2010  ter  post  aangetekend  verzoekschrift  om  in  het  geding  te  mogen  tussenkomen.  De 
voorzitter  van  de  derde  kamer  heeft  vastgesteld,  met  een  beschikking  van  29  juni  2010,  dat  er 
grond is om het verzoek in te willigen en dat de verzoekers tot tussenkomst aangemerkt kunnen 
worden als belanghebbenden in de zin van artikel 4.8.16, §1, eerste lid VCRO voor wat betreft de 
behandeling van de vordering tot vernietiging. 
 

RvVb - 2 

 

De  heer  .........  vraagt  met  een  op  21  juni  2010    ter  post  aangetekend  verzoekschrift  om  in  het 
geding  te  mogen  tussenkomen.  De  voorzitter  van  de  derde  kamer  heeft  vastgesteld,  met  een 
beschikking van 8 juli 2010, dat er grond is om het verzoek in te willigen en dat de verzoeker tot 
tussenkomst aangemerkt kan worden als belanghebbende in de zin van artikel 4.8.16, §1, eerste 
lid VCRO voor wat betreft de behandeling van de vordering tot vernietiging. 
 
 

IV. 

FEITEN 

 
Op 11 januari 2008 (datum van het ontvangstbewijs) dient de derde tussenkomende partij bij de 
tweede tussenkomende partij een aanvraag in voor een stedenbouwkundige vergunning voor de 
“regularisatie van verbouwingswerken aan een paardenstal en berging”.  
 
In  verband  met  de  betrokken  constructies  kunnen  volgende  feitelijke  antecedenten  worden 
genoteerd: 
 
  Op 13 maart 2001 levert de tweede tussenkomende partij een ongunstig stedenbouwkundig 
attest nr. 2 af aan de derde tussenkomende partij voor het vernieuwen van de dakbedekking 
en het opfrissen van de gevels. 

  Op 22 oktober 2002 weigert de tweede tussenkomende partij aan de derde tussenkomende 
partij een stedenbouwkundige vergunning voor het uitvoeren van instandhoudingswerken aan 
een eengezinswoning. Op 23 januari 2003 verwerpt de verwerende partij het beroep van de 
derde  tussenkomende  partij  tegen  de  weigeringsbeslissing  van  de  tweede  tussenkomende 
partij. 

  Op  23  december  2003  verleent  de  tweede  tussenkomende  partij  een  stedenbouwkundige 
vergunning aan de derde tussenkomende partij voor instandhoudingswerken aan een stalling. 
  Op 9 maart 2005 stelt de lokale politie een proces-verbaal op voor het uitvoeren van werken 
strijdig  met  de  op  23  december  2003  toegekende  vergunning.  De  oorspronkelijke  functie 
stalling/landgebouw werd omgezet naar woning zodat in de praktijk een bijkomende woning 
werd  gecreëerd.  De  staking  van  de  werken  wordt  bevolen  en  deze  stillegging  wordt  op  22 
maart  2005  bekrachtigd  door  de  gewestelijk  stedenbouwkundig  inspecteur.  De  gewestelijk 
stedenbouwkundig inspecteur leidt vervolgens een vordering tot het herstel van de plaats in 
de  oorspronkelijke  staat  in  bij  de  bevoegde  rechtbank.  Op  30  mei  2008  veroordeelt  de 
Correctionele Rechtbank te Dendermonde de derde tussenkomende partij tot het herstel van 
de  plaats  in  de  oorspronkelijke  staat  (afbraak  van  de  nieuwe  opgetrokken  woning, 
verwijderen  van  de  vloerplaat,  verwijderen  van  alle  afbraakmateriaal  naar  een  daartoe 
bestemde  stortplaats  en  het  herstel  van  het  maaiveld).  Tegen  dit  vonnis  heeft  de  derde 
tussenkomende partij beroep aangetekend bij het Hof van Beroep te Gent. 

 
Het  perceel  is,  zo  blijkt  uit  de  bestemmingsvoorschriften  van  het  bij  koninklijk  besluit  van  7 
november  1978  vastgestelde  gewestplan  ‘Dendermonde’,  gelegen  in  natuurgebied.  Het  perceel 
is  niet  gelegen  binnen  een  gebied  waarvoor  een  goedgekeurde  bijzonder  plan  van  aanleg  of 
ruimtelijk  uitvoeringsplan  geldt,  noch  binnen  de  omschrijving  van  een  behoorlijk  vergunde,  niet 
vervallen  verkaveling.  Het  perceel  is  tevens  gelegen  in  een  op  24  mei  2002  door  de  Vlaamse 
Regering vastgesteld habitatrichtlijngebied (ref. BE230000-13). 
 
Naar aanleiding van het openbaar onderzoek, georganiseerd van  11 januari 2008 tot en met 11 
februari 2008, wordt geen bezwaarschrift ingediend. 
 
De MINA-raad van de eerste tussenkomende partij brengt op 24 januari 2008 een voorwaardelijk 
gunstig advies uit. 
 

RvVb - 3 

 

De Polder Vlassenbroek brengt op 7 februari 2008 een voorwaardelijk gunstig advies uit. 
 
Het Agentschap voor Natuur en Bos brengt op 13 februari 2008 een ongunstig advies uit: 
 

"… 
De aanvrager wenst over te gaan tot het regulariseren van verbouwingswerken aan een 
paardenstal  en  een  berging  gelegen  in  natuurgebied.  Op  het  aanpalende  terrein  lopen 
een aantal pony‟s.  
De inrichting van het hoofdgebouw is niet voorzien als stalling voor paarden. Ramen en 
deuren geven dit duidelijk aan, ook een schouw wijst in de richting van een woning. In de 
bestaande berging zijn er wel voorzieningen voor de stalling van een aantal pony‟s. 
Advies: ongunstig voor het regulariseren van verbouwingswerken aan een paardenstal. 
…" 

 
Op 3 maart 2008 verleent de tweede tussenkomende partij volgend preadvies: 
 

“… 
11. Beschrijving van de bouwplaats, de omgeving en het project 
De aanvraag betreft de regularisatie van verbouwingswerken aan een stalling. De werken 
werden  uitgevoerd  in  2004  en  de  bouwheer  beoogt  nu  regularisatie.  De  “paardenstal” 
werd  opgetrokken  met  een  binnenmuur  (14  cm),  spouw  (4  cm  geïsoleerd  met 
polystyreenplaten)  en  roodbruine  gevelsteen  (9cm);  voorzien  van  vensters  en  deuren  in 
hout  met  deurdorpels  in  blauwe  hardsteen; het  dak  werd  volledig  vernieuwd:  een  nieuw 
gebinte en volledige nieuwe bedaking; er werd een schoorsteen voorzien; in het gebouw 
werd  een  welving  aangebracht  in  gewapend  beton  zodat  een  dakverdieping  ontstaat;  in 
het dak werden veluxramen geplaatst; het gebouw staat op een fundering uit gewapend 
beton op volle grond; de vloerafwerking is beton/tegels. 
Het gebouw bevindt zich op het perceel waar de woning van de bouwheer is gesitueerd. 
 
12. Beoordeling van de goede ruimtelijke ordening 
Overwegende 
Citaat uit de herstelvordering van de gewestelijk stedenbouwkundig inspecteur 
[…] 
dat er dus een zonevreemde constructie werd opgericht zodat de toepassing van art. 145 
bis van bovengenoemd decreet onderzocht dient te worden, 
dat  dit  artikel  echter  geenszins  van  toepassing  kan  zijn,  aangezien  in  ruimtelijke 
kwetsbare  gebieden  uitsluitend  verbouwingswerken  kunnen  worden  vergund,  en 
geenszins nieuwbouw, 
dat bovendien het aantal woongelegenheden veranderd is, 
dat dus een toestand tot stand kwam die in geen enkel opzicht nog kan geregulariseerd 
worden, 
overwegende  dat  de  bouwheer  wetens  en  willens  te  werk  ging,  dat  aanvankelijk  een 
ongunstig stedenbouwkundig attest nr.2 werd afgeleverd, 
dat  nadien  een  aanvraag  werd  ingediend  tot  het  verbouwen  van  de  bestaande 
constructie, bestempeld als bestaande woning, 
dat  deze  aanvraag  werd  geweigerd  en  dat  de  BD  in  haar  weigeringsbeslissing  d.d. 
23/01/2003  zeer  accuraat  de  juridische  toestand  van  de  bestaande  constructie  heeft 
geschetst, 
dat o.m. is gebleken dat er geen sprake meer kon zijn van een woning, nu de constructie 
deze functie reeds in 1934 heeft verloren, en sindsdien fungeert als landgebouw, 
dat  nog  door  middel  van  misleiding  (cfr.  Nooit  bestaande  huisnummer)  het  tegendeel 
werd beweerd, 

RvVb - 4 

 

[…] 
overwegende dat de overtreder zich klaarblijkelijk bij deze zienswijze had neergelegd, dat 
in  zijn nieuwe aanvraag, die  resulteerde in  de  vergunning  d.d.  22/12/2003, er  enkel nog 
sprake was van het verbouwen van een stalling, 
dat  uit  de  feiten  nu  duidelijk  blijkt  dat  andermaal  de  bevoegde  diensten  werden  misleid, 
dat  in  werkelijkheid  toch  een  plan  bestond  om  een  woning  op  te  richten,  dat  de 
verbalisanten dit op het terrein ten overvloede hebben kunnen constateren, 
[…] 
Overwegende  dat  het  CBS  zich  aansluit  bij  de  zienswijze  van  de  gewestelijk 
stedenbouwkundig inspecteur; 
Overwegende dat in deze aanvraag enkel de bestemming van het gebouw op plan werd 
aangepast naar “stalling”; 
Overwegende  dat  de  constructie  nog  steeds  dezelfde  is  zijnde  een  nieuwbouw  die  de 
bestemming  wonen  overduidelijk  laat  vermoeden  gezien  de  aard  en  opbouw  van  de 
materialen;  dat  in  wezen  nog  steeds  niets  veranderd  is  en  de  aanvraag  niet  kan  in 
aanmerking komen voor regularisatie; 
dat door enkel de benaming van de verschillende delen van het gebouw aan te passen tot 
“stalling”, “berging” en “zolder” nogmaals misleiding van de administratie doet vermoeden; 
Overwegende ook dat het RUP zonevreemde woningen niet van toepassing is gezien het 
RUP in kwetsbare gebieden geen  bijkomende woongelegenheden toelaat; 
Overwegende dat de ruimtelijke ordening ernstig werd geschaad; 
13. Algemene conclusie 
De  regularisatie  van  verbouwingswerken  aan  een  paardenstal  en  berging  wordt 
ongunstig geadviseerd. 
…” 

 
 
De  verzoekende  partij  verleent  op  datum  van  24  april  2008  een  ongunstig  advies  met  de 
volgende motivering: 
 

“… 
Ik sluit mij volledig aan bij de planologische en ruimtelijke motivering van deze aanvraag, 
zoals opgebouwd door het college van burgemeester en schepenen. 
…” 

 
 
De tweede tussenkomende partij weigert op 19 mei 2008 de stedenbouwkundige vergunning aan 
de derde tussenkomende partij met overname van het advies van de verzoekende partij en met 
overname van haar eigen advies. 
 
Tegen  deze  beslissing  tekent  de  derde  tussenkomende  partij  op  17  juni  2008  administratief 
beroep aan bij de verwerende partij. 
 
In  zijn  verslag  van  29  juli  2008  adviseert  de  provinciale  stedenbouwkundige  ambtenaar  de 
verwerende  partij  om  het  beroep  niet  in  te  willigen  en  de  stedenbouwkundige  vergunning  te 
weigeren met de volgende motivering: 
 

“… 
2.5.3 De goede ruimtelijke ordening 
Voorliggende  aanvraag  strekt  tot  het  regulariseren  van  verbouwingswerken  aan  een 
paardenstal en berging. 
Dat  de  constructie  van  de  voorliggende  aanvraag  nog  steeds  dezelfde  is,  namelijk  een 
nieuwbouwgedeelte  welke  de  bestemming  „wonen‟  in  plaats  van  paardenstaling  nog 
steeds overduidelijk laat vermoeden. 

RvVb - 5 

 

Er werd aldus een zonevreemde constructie opgericht zodat toepassing van art. 145 bis 
van bovengenoemd decreet onderzocht dient te worden. 
Het  artikel  145bis  kan  echter  geenszins  van  toepassing  zijn,  aangezien  in  ruimtelijke 
kwetsbare  gebieden  zoals  natuurgebied  uitsluitend  verbouwingswerken  kunnen  worden 
vergund,  en  geenszins  nieuwbouw.  Bovendien  wijzigt  het  aantal  woongelegenheden, 
waardoor een toestand tot stand kwam die in geen enkel opzicht nog kan geregulariseerd 
worden. 
Er werd al eerder in 2002 een aanvraag ingediend tot het verbouwen van de bestaande 
constructie, toen nog bestempeld als bestaande woning. Deze aanvraag werd geweigerd 
door de deputatie in haar weigeringsbeslissing van 23 januari 2003. 
Appellant  had  zich  klaarblijkelijk  bij  deze  zienswijze  neergelegd,  zodat  in  een  eerdere 
aanvraag,  welke  resulteerde  in  de  stedenbouwkundige  vergunning  van  23  december 
2003, er enkel nog sprake was van het verbouwen van een stalling. Op voormelde datum 
van  23  december  2003  werd  een  vergunning  afgeleverd  aan 
(…)  voor 
instandhoudingswerken aan een stalling  
(…) 
Door  de  lokale  politie  is  een  proces-verbaal  opgemaakt  op  09  maart  2005  voor  het 
uitvoeren  van  werken  strijdig  met  de  toegekende  vergunning:  de  oorspronkelijke  functie 
stalling-landgebouw  werd  omgezet  naar  woning,  op  die  manier  wordt  een  bijkomende 
woning gecreëerd. 
(…) 
De  werken  werden  stilgelegd  en  de  stillegging  werd  bekrachtigd  door  de  gewestelijk 
stedenbouwkundig  inspecteur  op  22  maart  2005.  De    gewestelijke  stedenbouwkundig 
inspecteur  leidde  een  herstelvordering  in  tot  herstel  in  de  oorspronkelijke  staat  bij  de 
bevoegde  rechtbank.  Op  10  december  2007  werd  (…)  gedagvaard  bij  de  correctionele 
rechtbank te Dendermonde. 
Uit  de  huidige  feiten  blijkt  weerom  duidelijk  dat  de  bevoegde  diensten  ook  toen  in 
december  2003  terug werden  misleid,  omdat  in  werkelijkheid  toch  een  plan bestond  om 
een  woning  op  te  richten,  wat  de  verbalisanten  heden  op  het  terrein  ten  overvloede 
hebben kunnen constateren. 
De  “paardenstal”  werd  onder  nieuwbouw  opgetrokken  met  een  binnenmuur  van  14cm, 
met  spouw  van  4cm,  welke  is  geïsoleerd  met  polystyreenplaten  en  roodbruine 
gevelsteen. Het gebouw werd voorzien van vensters en deuren in hout met deurdorpels in 
blauwe  hardsteen;  het  dak  werd  volledig  vernieuwd:  een  nieuw  gebinte  en  volledig 
nieuwe bedaking. In deze „paardenstalling‟ werd een schoorsteen voorzien en intern het 
gebouw  werd  een  welving  aangebracht  in  gewapend  beton  zodat  een  dakverdieping 
ontstaat.  Bijkomend  werden 
in  het  dak  veluxramen  geplaatst.  De  zogenaamde 
paardenstalling  staat  op  een  fundering  uit  gewapende  beton  op  volle  grond  en  de 
vloerafwerking is beton/tegels. 
 
In  de  voorliggende  aanvraag  werd  enkel  de  bestemming  van  het  gebouw  op  het  plan 
aangepast naar „stalling‟. 
Door  enkel  de  benaming  van  de  verschillende  delen  van  het  gebouw  aan  te  passen  tot 
“stalling”,  “berging”  en  “zolder”  doet  bij  voorliggende  aanvraag  nogmaals  misleiding  van 
de administratie vermoeden, teneinde de woning in stand te kunnen houden. 
 
De  te  regulariseren  constructie  is  nog  steeds  dezelfde  als  voorheen,  zijnde  een 
nieuwbouw  die  de  bestemming  wonen  zowel  intern  als  uiterlijk  overduidelijk  laat 
vermoeden  gelet  op  de  interne  verdelingen  en  gezien  de  aard  en  opbouw  van  de 
materialen. 
 

RvVb - 6 

 

In wezen is dus nog steeds niets veranderd aan de initiële wens van appellant om hier en 
woning te bekomen onder welke vorm van aanvraag dan ook. 
Achteraf  wordt,  door  andere  uitvoeringen,  de  toestand  wederrechtelijk  steeds  anders 
doorgevoerd. 
 
Het RUP zonevreemde woningen is bij voorliggende aanvraag niet van toepassing gezien 
het  RUP  in  kwetsbare  gebieden  geen  bijkomende  woongelegenheden  toelaat.  De 
voorliggende  aanvraag  is  er  planmatig  duidelijk  enkel  op  gericht  te  misleiden  als 
verbouwen van een paardenstalling en het is enkel de bedoeling te leiden tot een tweede 
woning in stand te houden, onder de vorm van een duidelijke nieuwbouw, misschien met 
uitzonderlijk van één lokaal voor het onderbrengen van enkele pony‟s. 
 
De voorliggende aanvraag kan dus niet in aanmerking komen voor regularisatie, gelet dat 
door de voorliggende aanvraag, de ruimtelijke ordening wordt geschaad. 
…” 

 
 
In  zijn  aanvullend  verslag  van  19  augustus  2008  adviseert  de  provinciale  stedenbouwkundige 
ambtenaar  de  verwerende  partij  nogmaals  om  het  beroep  niet  in 
te  willigen  en  de 
stedenbouwkundige  vergunning  te  weigeren.  De  provinciale  stedenbouwkundige  ambtenaar 
hanteert  hiertoe  dezelfde  motieven  als  in  zijn  advies  van  29  juli  2008  en  voegt  hieraan  het 
volgende toe: 
 

“… 
Het RUP zonevreemde woningen is bij voorliggende aanvraag niet van toepassing gezien 
het RUP in kwetsbare gebieden geen bijkomende woongelegenheden toelaat. 
Het  RUP    is  overeenkomstig  art.0.  Algemene  bepalingen  ,  §  01  Voorschriften  en 
bestemming, enkel van toepassing voor bestaande, niet verkrotte, hoofdzakelijk vergunde 
gebouwen  met 
functie  en  de  erbijhorende  hoofdzakelijk  vergunde 
woningbijgebouwen. 
 
De  voorliggende  aanvraag  is  er  planmatig  duidelijk  enkel  op  gericht  te  misleiden  als 
verbouwen van een paardenstalling en het is enkel de bedoeling te leiden tot een tweede 
woning in stand te houden, onder de vorm van een duidelijke nieuwbouw, misschien met 
uitzonderlijk van één lokaal voor het onderbrengen van enkele pony‟s. 
…” 

residentiële 

 
In  zijn 
tweede  aanvullend  verslag  van  29  september  2008  adviseert  de  provinciale 
stedenbouwkundige ambtenaar de verwerende partij nogmaals om het beroep  niet in te willigen 
en de stedenbouwkundige vergunning te weigeren. De in de twee vorige verslagen opgenomen 
motivering ter weigering van de vergunning wordt als volgt aangevuld: 

 
“… 
Tijdens  de  beroepsprocedure  bracht  de  appellant  aangepaste  plannen  naar  voor.  De 
hoofdbouw, welke initieel was voorzien met één grote (leef)ruimte, een inkom en trapsas 
naar de verdieping onder het zadeldak en een bergruimte, wordt hierbij ingedeeld in zes 
afzonderlijke  stalruimtes,  een  sas  en  een  gezamenlijke  ruimte  waarin  de  zes  stallen 
uitgeven.  De  trap  naar  de  verdieping  wordt  weggelaten,  de  vijf  dakvlakramen  welke 
wezen  op  een  inrichting  van  de  zolders  als  leefruimtes  werden  van  de  plannen 
weggelaten  en  de  onder  dakse  ruimte  wijzigt  in  een  hooizolder.  Ook  de  gevels  worden 
gewijzigd,  de  deuropeningen  worden  vervangen  door  staldeuren  en  de  raamopeningen 
met een borstwering van 70cm en een hogere borstwering van 1.50m hoogte. 
 

RvVb - 7 

 

De vraag dient gesteld in hoeverre deze aanpassingen geloofwaardig zijn. Eens te meer 
wordt getracht het realiseren van een bijkomende woning op het perceel te verdoezelen 
onder vorm van een aanvraag tot stalling, momenteel door sterk doorgedreven wijzigende 
plannen.  Het  initiële  plan  maakt  gewag  van  één  lokaal  als  ponystal,  momenteel  zijn  er 
ineens zes afzonderlijke lokalen voorzien. De vraag dient terecht gesteld of deze dienen 
deze voor het houden van één pony. 
 
Het  georganiseerde  administratieve  beroep  bij  de  deputatie  heeft  een  devolutieve 
werking, wat inhoudt dat de deputatie op dezelfde wijze als het schepencollege in eerste 
aanleg  of  de  gemachtigde  ambtenaar  in  zijn  advies  over  een  stedenbouwkundige 
vergunning kan beslissen. De Raad van State heeft in vaststaande rechtspraak evenwel 
een belangrijke restrictie aangebracht op die bevoegdheid. 
 
De  deputatie  is  met  name  niet  bevoegd  om  oordeel  te  vellen  over  bouwplannen  die  op 
zeer essentiële punten wijzigen tav de oorspronkelijke plannen waarvoor het college van 
burgemeester  en  schepenen  een  afgiftebewijs  heeft  afgeleverd,  zo  niet  zou  de 
bevoegdheid  van  de  gemeente  om  in  eerste  aanleg  van  de  aanvraag  kennis  te  nemen 
worden ondermijnd. 
(…) 
De Raad van State stelt dat wanneer de deputatie op grond van verschillen tussen beide 
plannen  tot  de  conclusie  zou  komen  dat  het  eerste  plan  niet  en  het  tweede  plan  wel 
stedenbouwkundig aanvaardbaar zou zijn, de ontwerpen per definitie van elkaar moeten 
verschillen. 
(…) 
Bovenvermelde  gewijzigde  plannen  bevatten  essentiële  wijzigingen  aan  zowel  de 
grondplannen als de gevels en snede. Bovendien komen ze onzes inziens niet tegemoet 
aan de beoogde doelstellingen. 
…” 

 
In  een  derde  aanvullend  verslag  van  4  november  2009  adviseert  de  provinciale 
stedenbouwkundige ambtenaar de verwerende partij opnieuw om het beroep niet in te willigen en 
de  stedenbouwkundige  vergunning  te  weigeren.  De  provinciale  stedenbouwkundige  ambtenaar 
belicht hierbij nogmaals de problematiek van de later bijgebrachte en gewijzigde plannen: 
 

“… 
Op 12 september 2008 werd,  als boven reeds omschreven, dus een gewijzigd plan aan 
het dossier toegevoegd. 
Een  gewijzigd  plan  dient  evenwel  beoordeeld  te  worden  bij  een  nieuwe  aanvraag  tot 
stedenbouwkundige  vergunning,  conform  artikel  4.3.1.  van  de  codex  en  komt  niet 
tegemoet aan de overige reeds geformuleerde opmerkingen. 
…” 

 
Na  de  hoorzittingen  van  14  augustus  2008,  28  augustus  2008,  16  oktober  2008  en  19  januari 
2010,  beslist  de  verwerende  partij  op  25  maart  2010  om  het  beroep  in  te  willigen  en  een 
stedenbouwkundige  vergunning  te  verlenen  „volgens  de  tijdens  de  procedure  ingediende 
verduidelijkte plannen‟ en overweegt hierbij het volgende: 

 

“… 
2.5.2 De juridische aspecten 
Het gevraagde kan gelet op de geldende afwijkingsbepalingen aanvaard worden op deze 
plek,  aangezien  het  gaat  om  een  verbouwing  binnen  het  bestaande  volume.  Het  betrof 
intentioneel  een  verbouwing.  Het  oorspronkelijke  gebouw  betrof  een  woning  die  later 

RvVb - 8 

 

gebruikt  is  als  bijgebouw.  Na  de  werken  zijn  het  karakter  en  de  verschijningsvorm 
behouden. 
Tijdens  de  beroepsprocedure  bracht  de  appellant  aangepaste  plannen  naar  voor.  De 
hoofdbouw, welke initieel was voorzien met één grote ruimte, een inkom en trapsas naar 
de  verdieping  onder  het  zadeldak  en  een  bergruimte,  wordt  hierbij  ingedeeld  in  zes 
afzonderlijke  stalruimtes,  een  sas  en  een  gezamenlijke  ruimte  waarin  de  zes  stallen 
uitgeven.  De  trap  naar  de  verdieping  wordt  weggelaten,  de  vijf  dakvlakramen  welke 
wezen op een inrichting van de zolder als leefruimtes werden van de plannen weggelaten 
en de onder dakse ruimte wijzigt in een hooizolder. Ook de gevels worden gewijzigd, de 
deuropeningen  worden  vervangen  door  staldeuren  en  de  raamopeningen  met  een 
borstwering  van  70 cm  hoogte,  worden  gewijzigd  in  bovenvensters  met  een  hoogte  van 
70 cm en een hogere borstwering van 1,50 m hoogte. 
Deze verduidelijkte plannen dragen bij aan de positieve evaluatie van deze aanvraag. 
2.5.3 De goede ruimtelijke ordening 
Voorliggende  aanvraag  strekt  tot  het  regulariseren  van  verbouwingswerken  aan  een 
paardenstal en berging. 
Ook  in  natuurgebied  kunnen  verbouwingswerken  vergund  worden.  Hetgeen  hier 
wederrechterlijk uitgevoerd werd betrof intentioneel een verbouwing. 
2.6 Conclusie 
Uit wat voorafgaat, dient besloten dat het beroep voor inwilliging vatbaar is. 
Stedenbouwkundige vergunning kan worden verleend volgens ingediend plan. 
…” 

 

 

Dit is de bestreden beslissing. Tegen deze beslissing hebben de eerste tussenkomende partij en 
de tweede tussenkomende partij een gezamenlijk beroep ingesteld bij de Raad. Deze zaak is bij 
de Raad gekend onder het rolnummer 2010/0426/A/3/0384. 
 
 

V. 

ONTVANKELIJKHEID VAN DE VORDERING TOT VERNIETIGING 

 

A.  Ontvankelijkheid wat betreft de tijdigheid van het beroep 

 
De  bestreden  beslissing  werd  met  een  ter  post  aangetekende  brief  van  6  april  2010  aan  de 
raadsman van de verzoekende partij betekend. Het voorliggende beroep werd ingesteld met een 
ter post aangetekende zending van 6 mei 2010 en is derhalve tijdig. 
 

B.  Ontvankelijkheid  wat  betreft  het  belang  en  de  hoedanigheid  van  de 

verzoekende partij 

 
De Raad is van oordeel dat de gewestelijke stedenbouwkundige ambtenaar op grond van artikel 
4.8.16, §1, eerste lid, 5° VCRO beschikt over het rechtens vereiste belang om een vordering in te 
stellen bij de Raad. De Raad aanvaardt tevens dat uit artikel 4.8.16, §1, eerste lid, 5° VCRO niet 
alleen het potentieel belang van de gewestelijke stedenbouwkundige ambtenaar blijkt, maar ook 
diens hoedanigheid en meer bepaald diens procesbevoegdheid om een vordering in te stellen bij 
de Raad. 
 
 
 
 
 
 
 

RvVb - 9 

 

VI. 

ONDERZOEK VAN DE VORDERING TOT VERNIETIGING 

 
Standpunt van de partijen 
 
In een eerste middel roept de verzoekende partij de schending in van artikel 4.7.12 VCRO, artikel 
4.3.1 VCRO en van de artikelen 2 en 3 van de wet van 29 juli 1991 betreffende de motivering van 
bestuurhandelingen.  
 
De  verzoekende  partij  wijst  erop  dat  uit  de  bestreden  beslissing  duidelijk  blijkt  dat  er  nieuwe 
plannen werden ingediend bij de verwerende partij en dat deze nieuwe plannen hebben geleid tot 
een positieve evaluatie te meer daar de zaak tot vier maal toe werd uitgesteld op de hoorzitting.  
 
Zij wijst erop dat de plannen werden gewijzigd zowel naar de interne indeling van het geheel, de 
tussenruimtes,  de  functies,  het  uitzicht  van  de  gevels,  het  dak  en  de  raam-  en  deuropeningen. 
 
De  verzoekende  partij  wijst  er  tevens  op  dat  er  geen  mogelijkheid  bestaat  voor  de  verwerende 
partij om, ingevolge de devolutieve werking van het beroep, de bestreden beslissing te funderen 
op grond van nieuwe essentieel gewijzigde plannen. Het feit dat de plannen op essentiële wijze 
werden gewijzigd, blijkt volgens de verzoekende partij genoegzaam uit de diverse adviezen die in 
de loop van de procedure werden gevoegd aan het dossier. Verder merkt de verzoekende partij 
op  dat  artikel  4.3.1  VCRO  enkel  een  beperkte  aanpassing  van  de  plannen  toestaat  door  de  in 
eerste administratieve aanleg oordelende overheid. 
 
Tot  slot  stelt  de  verzoekende  partij  dat  in  de  bestreden  beslissing  op  geen  enkele  wijze  een 
antwoord  wordt  geformuleerd  op  de  nochtans  uitgebreide  motivering  van  de  provinciale 
stedenbouwkundige  ambtenaar  omtrent  de  onmogelijkheid  om  de  gewijzigde  plannen  te  laten 
voegen bij het dossier. 
 
De verwerende partij antwoordt hierop als volgt: 
 

“… 
Het besluit van de deputatie is daaromtrent gemotiveerd als volgt (stuk 11, p. 6) : 
 
"Tijdens  de  beroepsprocedure  bracht  de  appellant  aangepaste  plannen  naar  voor.  De 
hoofdbouw, welke initieel was voorzien met één grote ruimte, een inkom en trapsas naar 
de  verdieping  onder  het  zadeldak  en  een  bergruimte,  wordt  hierbij  ingedeeld  in  zes 
afzonderlijke  stalruimtes,  een  sas  en  een  gezamenlijke  ruimte  waarin  de  zes  stallen 
uitgeven.  De  trap  naar  de  verdieping  wordt  weggelaten,  de  vijf  dakvlakramen  welke 
wezen op een inrichting van de zolder als leefruimtes werden van de plannen weggelaten 
en de onder dakse ruimte wijzigt in een hooizolder. Ook de gevels worden gewijzigd, de 
deuropeningen  worden  vervangen  door  staldeuren  en  de  raamopeningen  met  een 
borstwering  van  70 cm  hoogte,  worden  gewijzigd  in  bovenvensters  met  een  hoogte  van 
70 cm en een hogere borstwering van 1,50 m hoogte. 
Deze verduidelijkte plannen dragen bij aan de positieve evaluatie van deze aanvraag." 
 
Bovenstaande motivering toont afdoende aan waarom de aanvraag kon worden vergund 
na wijziging van de ingediende plannen. 
…” 

 
 
De eerste en tweede tussenkomende partij bevestigen het standpunt van de verzoekende partij 
en  verwijzen  naar  hun  eerste  middel  van  hun  vordering  in  de  zaak  die  bij  de  Raad  gekend  is 
onder het rolnummer 2010/0426/A/3/0384. 

RvVb - 10 

 

 
De  derde  tussenkomende  partij  voert  aan  dat  de  aangepaste  plannen  hangende  de  procedure 
voor de verwerende partij werden ingediend om elke twijfel omtrent het al dan niet creëren van 
een  bijkomende  woongelegenheid  uit  te  sluiten.  Zij  wijst  erop  dat  elk  element  dat  naar  een 
woonfunctie  kon  verwijzen  daarom  uit  de  initiële  bouwplannen  werd  geweerd.  Volgens  de 
tussenkomende partij betreffen het dan ook geen essentiële wijzigingen.  
 
Verder meent de derde tussenkomende partij dat er geen afbreuk wordt gedaan aan de rechten 
van derden nu er slechts een regularisatie van de paardenstal wordt gevraagd en er niet langer 
sprake  is  van  enige  woonfunctie.  Volgens  de  derde  tussenkomende  partij  hebben  de 
aangebrachte wijzigingen enkel tot doel het verlaten van de woonfunctie te schragen.  
 
De  derde  tussenkomende  partij  stelt  tot  slot  dat  bovendien  enkel  de  wijzigingen  die  een 
noodzakelijke  voorwaarde  blijken  te  vormen  om  de  gevraagde  vergunning  te  verlenen,  niet 
toegelaten zijn, hetgeen nog volgens de derde tussenkomende partij in de voorliggende zaak niet 
het geval is. 
 
Beoordeling door de Raad 
 
De Raad stelt vast dat de verwerende partij en de derde tussenkomende partij niet betwisten dat 
de  plannen,  die  bij  de  oorspronkelijke  aanvraag  werden  gevoegd,  hangende  de  administratieve 
beroepsprocedure werden aangepast en dat op basis daarvan de vergunning werd verleend.  
 
Nog  los  van  de  vraag  of  vermelde  aanpassingen  kunnen  worden  aangemerkt  als  beperkte 
aanpassingen met betrekking tot kennelijk bijkomstige zaken, stelt de Raad vast dat artikel 4.3.1, 
§1, tweede lid VCRO, zoals dit gold ten tijde van de bestreden beslissing, geen enkele ruimte tot 
interpretatie  laat.  Een  aanpassing  van  de  ter  beoordeling  voorgelegde  plannen  hangende  de 
administratieve beroepsprocedure bij de verwerende partij, ongeacht de redenen die hiertoe door 
de  verwerende  partij  en  de  derde  tussenkomende  partij  worden  aangevoerd,  was  dan  ook 
uitgesloten. 
 
Deze vaststelling volstaat om tot de onwettigheid van de bestreden beslissing te besluiten. 
 
Het middel is in de aangegeven mate gegrond. 
 
 
 
 
 
 
 
 
 
 
 
 
 
 
 
 
 
 

RvVb - 11 

 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. Het beroep wordt ontvankelijk en gegrond verklaard. 
 
2. De Raad vernietigt de beslissing van de verwerende partij van 25 maart 2010, waarbij aan de 
derde  tussenkomende  partij  de  stedenbouwkundige  vergunning  wordt  verleend  voor  het 
regulariseren  van  verbouwingswerken  aan  een  paardenstal  en  berging  volgens  de  tijdens  de 
procedure  ingediende  verduidelijkte  plannen  op  een  perceel  gelegen  te  9200  Dendermonde, 
......... en met kadastrale omschrijving .......... 
 
3. De Raad beveelt de verwerende partij een nieuwe beslissing te nemen over het administratief 
beroep van de derde tussenkomende partij en dit binnen een termijn van 3 maanden te rekenen 
vanaf de betekening van het huidig arrest. 
 
4. Er zijn geen kosten. 
 
 
Dit arrest is uitgesproken te Brussel, in openbare terechtzitting op 23 maart 2011, door de Raad 
voor Vergunningsbetwistingen, derde kamer, samengesteld uit: 
 
 
Filip VAN ACKER, 
 
 
 
Eddie CLYBOUW, 
 
 
De griffier, 
 
 
 
 
 
Eddie CLYBOUW 
 
 

De voorzitter van de derde kamer, 

voorzitter van de derde kamer, 

Filip VAN ACKER 

met bijstand van 

griffier. 

 

 

 

 

 

 

 

 

 

 

 

RvVb - 12 

 

