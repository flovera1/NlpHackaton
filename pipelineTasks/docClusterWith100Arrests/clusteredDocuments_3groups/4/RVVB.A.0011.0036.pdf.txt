RAAD VOOR VERGUNNINGSBETWISTINGEN 

ARREST 

nr. A/2011/0036 van 29 maart 2011 

in de zaak 2009/0006/A/2/0004 

de heer ........., wonende te 3511 Hasselt, ......... 

 

Verzoekende partij 
 
 
tegen: 
 
de deputatie van de provincieraad van LIMBURG 
 
Verwerende partij 
 
 

 

 

 
 
In zake: 
 
 
 
 
 
 
 
 
 
 
 

 
 

I. 

VOORWERP VAN DE VORDERING 

 
De vordering, ingesteld bij aangetekende brief van 13 oktober 2009, strekt tot de vernietiging van 
het besluit van de deputatie van de provincieraad van Limburg van 16 september 2009. 
 
Met  dit  besluit  heeft  de  deputatie  het  administratief  beroep  van  de  verzoekende  partij  tegen  de 
weigeringsbeslissing  van  het  college  van  burgemeester  en  schepenen  van  de  stad  Hasselt 
verworpen. 
 
De deputatie heeft aan de verzoekende partij de vergunning geweigerd voor de tijdelijke opslag 
en sorteren van allerlei materialen en metaal in één of twee containers. 
 
Het  betreft  een  perceel,  gelegen  te  3511  Hasselt  (Stokrooie),  .........,  en  met  kadastrale 
omschrijving .......... 
 
 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een afschrift van het  administratief 
dossier neergelegd. De verzoekende partij heeft een wederantwoordnota ingediend. 
 
De partijen zijn opgeroepen voor de openbare terechtzitting van 20 april 2010. 
 
Kamervoorzitter Hilde LIEVENS heeft verslag uitgebracht. 
 
Advocaat  Jan  SPAAS,  die  verschijnt  voor  de  verzoekende partij,  en  de  heer  Tom  ROOSEN, 
bestuurssecretaris, die verschijnt voor de verwerende partij, zijn gehoord. 
 
 

 

RvVb - 1 

 

 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

FEITEN 

 
Op 30 april 2009 (datum van het ontvangstbewijs) dient de verzoekende patij bij het college van 
burgemeester en schepenen van de stad Hasselt een aanvraag in voor een stedenbouwkundige 
vergunning  voor  het  “gebruiken,  aanleggen  en  inrichten  van  grond  voor  het  opslaan  van 
gebruikte voertuigen en andere materialen”. 
 
De aanvraag kent een voorgeschiedenis. 
 
Het  perceel,  onderdeel  van  een  geheel  dat  voor  het    grootste  deel  in  gebruik  is  door  iemand 
anders  (46a81ca),  is  voor  het  restant  (15a81ca)  in  gebruik  door  de  verzoekende  partij  als 
zelfstandig handelaar in metaal.  
 
Op 2 augustus 2007 neemt het college van burgemeester en schepenen akte van de melding om 
ter plaatse een inrichting voor de oplag van schroot te exploiteren. 
 
Op 10 april 2009 stelt men vast dat zonder stedenbouwkundige vergunning containers geplaatst 
zijn  en  allerlei  materialen  en/of  afval  gestapeld  zijn  in  functie  van  een  schrootopslagplaats. 
Volgens de beschrijvende nota bij de aanvraag gaat het om een „tijdelijke opslag‟. 
 
Het perceel is, zo blijkt uit de bestemmingsvoorschriften van het bij koninklijk besluit van 3 april 
1979 vastgestelde gewestplan Hasselt-Genk, deels in een woongebied met landelijk karakter en 
deels in een woonuitbreidingsgebied gelegen.  
 
Het  perceel  is  niet  gelegen  binnen  een  gebied  waarvoor  een  goedgekeurde  bijzonder  plan  van 
aanleg  of  ruimtelijk  uitvoeringsplan  geldt,  noch  binnen  de  omschrijving  van  een  behoorlijk 
vergunde, niet vervallen verkaveling. 
 
Het advies van de gemeentelijke milieudienst van 19 mei 2009 is gunstig.  
 
Het  college  van  burgemeester  en  schepenen  van  de  stad  Hasselt  weigert  op  18  juni  2009  de 
stedenbouwkundige vergunning aan de verzoekende partij en overweegt hierbij het volgende: 
 

“… 
Beschrijving van de bouwplaats, de omgeving en het project 
Overwegende dat de aanvraag betrekking heeft op het gebruiken, aanleggen en inrichten 
van grond voor opslaan gebruikte voertuigen en andere materialen; 
Overwegende dat het perceel gelegen is buiten de grote ring rond Hasselt, aan de ......... 
te Stokrooi. 
Overwegende  dat  de  aanvraag  werd 
bouwovertreding met dossiernr. 2009/00035, op klacht van omwonenden. 

ingediend  na  het  vaststellen  van  een 

 

 

RvVb - 2 

 

 

 

Beoordeling van de goede ruimtelijke ordening 
Overwegende dat het voorgestelde niet aanvaardbaar is in de ruimtelijke context. 
Overwegende  dat  het  uitbaten  van  een  handelszaak  in  oud  ijzer  niet  geschikt  is  in  een 
woonuitbreidingsgebied,  dat  de  functie  storend  is  voor  de  omliggende  percelen  en  het 
uitzicht van de omliggende tuinen schaadt. 
Overwegende dat de voertuigen en materialen op volle grond worden gestockeerd, dat er 
geen verharding wordt aangelegd. Overwegende dat er een risico is op grondvervuiling, 
aangezien de benzine, olie en dergelijke, afkomstig van autowrakken, gewoon de grond 
insijpelt. 
Overwegende dat het gevraagde om deze redenen niet kan worden geregulariseerd. 

Algemene conclusie 
Uit  bovenstaande  motivering  blijkt  dat  de  aanvraag  niet  in  overeenstemming  is  met  de 
wettelijke  bepalingen  inzake  ruimtelijke  ordening,  alsook  dat  het  voorgestelde  ontwerp 
niet  bestaanbaar  is  met  de  goede  plaatselijke  ordening  en  met  zijn  onmiddellijke 
omgeving. 
…” 

 
Tegen deze beslissing tekent verzoekende partij op 15 juli 2009 administratief beroep aan bij de 
verwerende partij. 
 
De  gebruiker  van  het  grootste  deel  van  het  perceel  dient  spontaan  een  bezwaarschrift  in,  met 
benadrukking van de ruimtelijke context. 
 
In  zijn  verslag  van  26  augustus  2009  adviseert  de  provinciale  dienst  ruimtelijke  ordening-
vergunningen  de  verwerende  partij  om  het  beroep  niet  in  te  willigen  en  de  stedenbouwkundige 
vergunning te weigeren. 
 
Na  de  partijen  te  hebben  gehoord  op  3  september  2009,  beslist  de  verwerende  partij  op  16 
september  2009  om  het  beroep  niet  in  te  willigen  en  de  stedenbouwkundige  vergunning  te 
weigeren overweegt hierbij het volgende: 
 

“… 
Overwegende  dat  de  deputatie  het  standpunt  van  het  college  van  burgemeester  en 
schepenen  is  volledig  bijtreedt;  dat  voorliggende  aanvraag  niet  bestaanbaar  is  met  de 
bepalingen  van  het  gewestplan;  dat  het  woonuitbreidingsgebied  waarin  het  onderhavig 
perceel  deels  is  gelegen,  nog  niet  geordend  is  door  enig  gedetailleerd  plan;  dat  zolang 
over  de  ordening  van  het  gehele  woonuitbreidingsgebied  niet  is  beslist  komt  dit  gebied 
uitsluitend in aanmerking voor groepswoningbouw; 

 

Overwegende dat de gevraagde tijdelijke opslag van schroot niet aanvaardbaar is binnen 
de  woonzone  met  landelijk  karakter;  dat  het  perceel  zich  volledig  situeert  achter  de 
residentiële bebouwing langs de ......... en de .........; dat de opslagplaats de woonfunctie 
van  het  gebied  verstoort;  dat  het  aan-  en  afvoeren  en  het  opslaan  van  schroot  in  open 
lucht achter de tuinen van omwonenden visueel storend is en geluidshinder veroorzaakt; 
dat  er  terzake  verwezen  kan  worden  naar  het  proces-verbaal  van  2009  dat  opgesteld 
werd naar aanleiding van een klacht van omwonenden; 
…” 

 
 
Dit is de bestreden beslissing. 
 

RvVb - 3 

 

IV. 

ONTVANKELIJKHEID VAN DE VORDERING TOT VERNIETIGING 

 

A.  Ontvankelijkheid wat betreft de tijdigheid van het beroep 

 
De bestreden beslissing werd, zo blijkt uit de stukken van het dossier, aan de verzoekende partij 
betekend per aangetekende brief van 17 september 2009. 
 
Het door de verzoekende partij ingestelde beroep, bij aangetekende brief van 13 oktober 2009, is 
dus tijdig. 
 
 

B.  Ontvankelijkheid wat betreft het voorwerp van het beroep 

 
Standpunt van de partijen 
 
De verzoekende partij vraagt de Raad het volgende: 
 

“Om  deze  redenen,  vraagt  verzoeker  U,  overeenkomstig  de  bepalingen  van  de  nieuwe 
Vlaamse Codex Ruimtelijke Ordening, de beslissing van de Bestendige Deputatie dd. 16 
september 2009 te willen vernietigen, en ondergeschikt aan ondergetekende alsnog een 
tijdelijke vergunning te willen verlenen tot 2012 
…” 

 
Beoordeling door de Raad 
 
De  verzoekende  partij  vraagt  in  eerste  instantie  de  vernietiging  van  het  bestreden  besluit.  Dit 
verzoek  is  uiteraard,  gelet  op  artikel  4.8.1,  tweede  lid  VCRO  juncto  artikel  4.8.3,  §1,  eerste  lid 
VCRO, ontvankelijk. 
 
In zoverre de verzoekende partij van de Raad vraagt haar een tijdelijke vergunning te verlenen, is 
haar verzoek manifest onontvankelijk. 
 
De Raad heeft immers,als administratief rechtscollege, enkel een annulatiebevoegdheid, waarbij 
hij  tot  vernietiging  zal  overgaan  indien  hij  na  een  legaliteitstoets  vaststelt  dat  de  bestreden 
beslissing onregelmatig is (artikel 4.8.3, §1 VCRO). De Raad mag als administratief rechtscollege 
niet  tot  een  beoordeling  van  de  aanvraag  overgaan.  Ook  de  aan  de  Raad  toegekende 
opportuniteitstoets van de kennelijke onredelijkheid of onzorgvuldigheid van de toetsing, door de 
overheid, aan de goede ruimtelijke ordening (artikel 4.8.3, §2 VCRO), verleent aan de Raad niet 
de bevoegdheid om zelf een vergunning toe te kennen of om aan een overheid een injunctie te 
geven een positieve beslissing te nemen. 
 
 

V. 

ONDERZOEK VAN DE VORDERING TOT VERNIETIGING 

 
Standpunt van de partijen 
 
In een enig middel voert de verzoekende partij het volgende aan: 
 
 

“… 
1)  De  motivering  van  de  Bestendige  Deputatie  houdt  onvoldoende  rekening  met  de 
ruimere interpretatie van de definitie “woonzone”, zoals dit onder meer omschreven wordt 
in:  

RvVb - 4 

 

- het KB dd. 28.12.1972; 
- de omzendbrief dd. 8 juli 1997, gewijzigd dd. 25/01/2002 en 25/10/2002;  
-de  nieuwe  Vlaamse  Codex  Ruimtelijke  Ordening,  meer  bepaald 
inzake 
gebiedsaanduidingen,  waar  art.  2.2.3,  §2,  1°  a)  vermeldt:  “woongebied”,  in  hoofdzaak 
bestemd voor wonen en…”  
2) Tijdens het onderhoud van 3 september 2009 werd aan de Bestendige Deputatie een 
document voorgelegd getekend door, op één na, alle aanpalende eigenaars waaruit blijkt 
dat  er  geen  klachten  zijn,  en  de  uitgeoefende  bedrijvigheid  voor  de  onmiddellijke 
omgeving geen hinderlijke aspecten meebrengt. 
3)  De  mogelijkheid  om  een  tijdelijke  vergunning  met  uitdovend  karakter  te  verlenen, 
desgevallend onder bijkomende voorwaarden, werd niet in overweging genomen. In casu 
werd voorgesteld… 
4) Overigens kan opgemerkt worden dat het perceel … vóór de inwerkingtreding van het 
gewestplan  …  door  de  vorige  huurder,  een  aannemingsbedrijf,  reeds  aangewend  was 
voor  een  bedrijvigheid  die  vergunningsplichtig  was  op  grond  van  dezelfde  bepaling …In 
dit  historisch  kader  zou  de  activiteit  die  tot  op  heden  op  het  perceel  uitgeoefend  wordt 
kunnen beschouwd worden als “vergund geacht”.   
5)  In  het  kader  van  “behoorlijk  bestuur”  veroorlooft  verzoeker  zich  te  verwijzen  naar  de 
bedrijvigheid die uitgeoefend wordt op de volgende terreinen in de nabijheid: 
- in een straal van 500m, op de percelen sectie A, nrs 360/Y, 363/W, 365/C, gelegen ten 
zuid-westen 
het 
Albertkanaal…woonuitbreidingsgebied…opslag  van  materialen,  grondstoffen,  afval  van 
wegenwerken… 
-  in  een straal  van  1000m,  op  het  perceel  sectie A,  nr  201/L,  gelegen  ten noord-westen 
van  de  brug  over  het  Albertkanaal…woonzone,  …  fabricatie  en  de  verkoop  van 
betonprodukten 
…” 

brug 

over 

oprit 

van 

van 

de 

de 

 
De  verwerende  partij  antwoordt  hierop  dat  de  kritiek  van  de  verzoekende  partij  niet  tot 
vernietiging kan  leiden aangezien  zij  nalaat  om  de determinerende motieven  van  het  bestreden 
besluit aan te vechten. Voorts stelt de verwerende partij dat zij zich niet alleen heeft aangesloten 
bij  de  motieven  van  het  college  van  burgemeester  en  schepenen,  maar  dat  zij  ook  eigen 
motieven  ter  ondersteuning  van  het  bestreden  besluit  heeft  gegeven,  die  duidelijk  en  afdoende 
zijn. 
 
Met haar wederantwoordnota, repliceert de verzoekende partij hier eigenlijk niet op. Zij gaat enkel 
in op de verdere, inhoudelijke argumenten van de verwerende partij, en voegt nog “precedenten” 
toe en besluit als volgt: 
 

“… 
1)Kan er op grond van de bestaande regelgeving een vergunning voor de aangevraagde 
activiteit (beperkt tot opslag en overslag van schroot – geen  autokerkhof) 
toegestaan 
worden in een “woongebied” in de ruime zin: ja. 
(Zie o.m. de mogelijkheden vervat in de omzendbrief dd. van 8 juli 1997, gewijzigd   dd. 
25/01/2002 en  25/10/2002); 
2)Wordt  door  deze  activiteit  de  drempel  van  het  normale  nabuurschap  overschreden, 
waardoor overdreven hinder zou ontstaan voor de onmiddellijke buurt: neen.  
Zie  o.m.  de  verklaring  van  aanpalenden  voorgelegd  tijdens  de  hoorzetting  van  1 
september 2009 om het beroepsschrift toe te lichten. 
3)Veroorzaakt deze activiteit, zoals aangevraagd, vervuiling voor het mileu: neen. 
Zie bodemattest OVAM (bijlage 8) –  rapport oriënterend onderzoek RSK Group PLC dd. 
12/11/2007 (bijlage 9) – melding klasse-3 inrichting (bijlage 10) 

RvVb - 5 

 

4)De  antwoordnota  van  de  deputatie  geeft  op  bepaalde    punten  niet  alleen  blijk  van 
vooringenomenheid,  maar  toont  nogmaals  aan  dat  de  behandeling  van  dit  dossier  niet  
beantwoordt aan het principe van  “behoorlijk bestuur” dat van de overheid   kan  verwacht 
worden. Overigens dienen specifieke gevallen, eventueel vatbaar voor discussie, op een 
uniforme wijze behandeld te worden.  Zie wederantwoord sub 5. 
…” 
 

 

 
Beoordeling door de Raad 
 
Indien  een  bestreden  beslissing  op  verschillende  motieven  steunt  die  elk  op  zich  de  beslissing 
kunnen  verantwoorden,  dan  moeten  die  motieven  alle  onwettig  zijn  om  een  vernietiging  bij 
gebrek aan deugdelijke motivering te verantwoorden. 
 
De Raad stelt vast dat het bestreden besluit twee duidelijke weigeringsmotieven bevat. 
 
De  bestreden  beslissing  steunt,  voor  wat  betreft  het  deel  van  het  perceel  dat  volgens  het 
gewestplan gelegen is in woonuitbreidingsgebied, op het determinerend motief dat de aanvraag – 
in strijd met vermeld bestemmingsvoorschrift – geen groepswoningbouw betreft. 
 
Voor  wat  betreft  het  deel  van  het  perceel  dat  gelegen  is  in  woongebied  met  landelijk  karakter, 
bevat  de  bestreden  beslissing  als  determinerende  motieven  dat  de  gevraagde  tijdelijke  opslag 
van schroot onverenigbaar is met de aangrenzende residentiële bebouwing langs de ......... en de 
........., dat de opslagplaats de woonfunctie van het gebied verstoort  en dat het aan- en afvoeren 
en het opslaan van schroot in open lucht achter de tuinen van omwonenden, visueel storend is 
en geluidshinder veroorzaakt. 
 
De Raad stelt vast dat de verzoekende partij geen kritiek formuleert ten aanzien van het  eerste 
determinerende  weigeringsmotief  met  betrekking  tot  het  argument  van  de  groepswoningbouw 
wat,  voor  het  deel  van  het  perceel  gelegen  in  woonuitbreidingsgebied,  op  zich  genomen  reeds 
voldoende is om de weigering van de stedenbouwkundige vergunning te kunnen schragen. 
 
De Raad stelt vast dat de verzoekende partij zich  beperkt tot de verwijzing naar het  KB van 28 
december 1972 betreffende de inrichting en de toepassing van de ontwerp-gewestplannen en de 
gewestplannen (hierna genoemd het inrichtingsbesluit van 1972), de omzendbrief van 8 juli 1997 
betreffende  de  inrichting  en  de  toepassing  van  de  ontwerp-gewestplannen  en  gewestplannen 
(hierna  genoemd  de  omzendbrief  van  8  juli  1997),  en  artikel  2.2.3,  §2,  1°  a  VCRO,  om  aan  te 
tonen dat in “woongebied”, in “woonzone”, méér mag dan wonen alleen. Voornamelijk dit laatste 
verduidelijkt  dat  de  verzoekende  partij  toepassing  maakt  van  de  algemene  gebiedscategorie 
“woongebied”,  daar  waar  op  het  perceel  in  kwestie  de  specifieke  stedenbouwkundige 
voorschriften  van  “woonuitbreidingsgebied”  en  “woongebied  met 
landelijk  karakter”  van 
toepassing zijn.  
 
De verzoekende partij maakt op geen enkele wijze aannemelijk, met verwijzing naar wetgeving, 
rechtspraak of rechtsleer, dat de door haar beoogde werken plaats kunnen vinden deels in een 
woonuitbreidingsgebied en deels in een woongebied met landelijk karakter. De loutere verwijzing 
naar het inrichtingsbesluit van 1972 en de omzendbrief van 8 juli 1997 volstaan hiertoe niet. 
 
Deze  verwijzingen  doen  niets  af  aan  de  pertinentie  van  het  voormelde  motief,  zo  er  al  enig 
verband  met  dit  motief  voorligt.  Deze  kritiek  kan  dan  ook  niet  tot  de  nietigverklaring  van  de 
bestreden beslissing leiden. 
 

RvVb - 6 

 

 
Bovendien  vraagt  de  verzoekende  partij  met  haar  uiteenzetting,  voornamelijk 
in  haar 
wederantwoordnota,  aan  de  Raad  om  een  opportuniteitsbeoordeling,  wat  echter  aan  de  Raad 
niet toekomt.  
 
Het  niet  aanwenden  van  een  uitgewerkt  gegrond  middel  tegen  het  determinerend  motief  met 
betrekking tot de groepswoningbouw in het woonuitbreidingsgebied leidt ontegensprekelijk tot de 
ongegrondheid van het beroep. 
 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1.  Het  beroep  wordt  onontvankelijk  verklaard,  in  zoverre  de  verzoekende  partij  van  de  Raad 
vraagt haar een tijdelijke vergunning te verlenen. 
 
2. Het beroep wordt voor het overige ontvankelijk doch ongegrond verklaard. 
 
3.  De  kosten  van  het  beroep,  bepaald  op  175,00  euro,  komen  ten  laste  van  de  verzoekende 
partij. 
 
 
Dit arrest is uitgesproken te Brussel, in openbare terechtzitting op 29 maart 2011, door de Raad 
voor Vergunningsbetwistingen, tweede kamer, samengesteld uit: 
 
 
Hilde LIEVENS, 
 
 
 
Hildegard PETTENS,  toegevoegd griffier. 
 
 
De toegevoegd griffier, 
 
 
 
 
 
Hildegard PETTENS 

De voorzitter van de tweede kamer, 

voorzitter van de tweede kamer, 

met bijstand van 

Hilde LIEVENS 

 

 

 

 

 

 

 

RvVb - 7 

 

