RAAD VOOR VERGUNNINGSBETWISTINGEN 

TUSSENARREST 

nr. A/2010/0021 van 30 juli 2010 
in de zaak 2010/0039/A/2/0151 

......... 
 
bijgestaan en vertegenwoordigd door: 
advocaat Johan VAN STEENWINKEL 
kantoor houdende te 2020 Antwerpen, Jan Van Rijswijcklaan 164 
bij wie keuze van woonplaats wordt gedaan 
 
verzoekende partij 
 
tegen: 
 
de deputatie van de provincieraad van ANTWERPEN 
 
verwerende partij 
 
 

 

 

 
 
In zake: 
 
 
 
 
 
 
 
 
 
 
 
 
 
 
 
 
 

I. 

VOORWERP VAN DE VORDERING 

 
De vordering ingesteld bij aangetekende brief van 30 oktober 2009 strekt tot de vernietiging van 
de  beslissing  van  de  deputatie  van de  provincieraad  van Antwerpen  van  (vermoedelijke  datum) 
10  september  2009,  waarbij  het  beroep  ingesteld  namens  .........  tegen  de  weigeringsbeslissing 
van  het  college  van  burgemeester  van  schepenen  van  de  gemeente  Lier  van  5  mei  2009,  niet 
werd ingewilligd. Het schepencollege had bij besluit van 5 mei 2009 de aanvraag tot het bouwen 
van een bedrijfsgebouw geweigerd op een terrein, gelegen te ........., ten kadaster gekend onder 
.......... 
 
 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een afschrift van het  administratief 
dossier neergelegd. De verzoekende partij heeft een wederantwoordnota ingediend. 
 
De partijen zijn opgeroepen voor de openbare terechtzitting van 15 juni 2010. 
 
Kamervoorzitter Hilde LIEVENS heeft verslag uitgebracht. 
 
De verzoekende partij en de verwerende partij, hoewel behoorlijk opgeroepen, zijn niet ter zitting 
verschenen.  Gelet  op artikel 4.8.24 VCRO  verhindert  de  afwezigheid  van  partijen  de  geldigheid 
van de zitting, en derhalve van de behandeling van de zaak, echter niet. 

RvVb - 1 

 

 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

FEITEN 

 
Met  een  op  2  april  2009  afgeleverd  ontvangstbewijs  wordt  door  de  verzoekende  partij  een 
aanvraag ingediend voor de bouw van een bedrijfsgebouw. 
 
Het  bouwperceel  is  volgens  de  bestemmingsvoorschriften  van  het  bij  koninklijk  besluit  van  5 
augustus 1976 en gewijzigd bij ministerieel besluit van 24 juli 1991, 6 mei 1997, 2 februari 1999, 
26  mei  2000  en  30  maart  2001  vastgesteld  gewestplan  Mechelen,  gelegen  in  een  gebied  voor 
ambachtelijke bedrijven en KMO. 
 
Het  bouwperceel  is 
tevens  gelegen  binnen  de  grenzen  van  het  provinciaal  ruimtelijk 
uitvoeringsplan Afbakeningslijn ‘kleinstedelijk gebied Lier’, vastgesteld bij ministerieel besluit van 
28 juli 2006. 
 
Een identieke aanvraag werd reeds in 2007 geweigerd. 
 
Het  college  van  burgemeester  en  schepenen  van  de  stad  Lier  weigerde  bij  besluit  van  5  mei 
2009 de aanvraag omdat deze: 
 

-  niet  in  overeenstemming  is  met  de  geldende  wettelijke  en  reglementaire  voorschriften 
(het  bedrijf,  zijnde  een  bedrijf  voor  inspectie  en  reiniging  van  rioleringen  valt  onder  een 
milieuvergunning klasse 1 en kan niet aanvaard worden in KMO gebied; de bufferstroken 
aan het woongebied zijn onvoldoende); 

-  niet verenigbaar is met de goede ruimtelijke ordening op grond van een ongunstig advies 
van  de  plangroep  ruimtelijke  planning  inzake  verkeersveiligheid,  verkeersafwikkeling 
school en bedrijventerrein Mallekot ter hoogte van school, parkeren) 

 
De  verzoekende  partij  tekende  tegen  dit  weigeringsbesluit  administratief  beroep  aan  bij  de 
verwerende partij. 
 
Bij  besluit  van  10  september  2010  (vermoedelijke  datum)  wordt  het  beroep  niet  ingewilligd  en 
wordt aan de verzoekende partij géén vergunning verleend en dit onder de volgende motivering: 
 

“… 
 
Volgens het vastgestelde gewestplan situeert de aanvraag zich in K.M.O.-gebied. 
….. 
 
Het bedrijfsgebouw  voorziet  een  carwash voor  bedrijfsvoertuigen, een  hal  voor  het stallen 
van  de  voertuigen,  een  deel  kantoorruimte,  kleedruimte,  archief  op  het  gelijkvloers  en 
vergaderruimte  en  kantoren  op  de  eerste  verdieping.  De  2de  verdieping  bevat  een 
conciërgewoning. 
Het  gebouw  heeft  een  bouwbreedte  van  50m39  en  een  bouwdiepte  van  17m90.  De 
bouwhoogte van de carwash en hal bedraagt 6m. De bouwhoogte van het kantoorgedeelte 
met conciërgewoning bedraagt 9m. 

RvVb - 2 

 

 
Het college van burgemeester en schepenen weigerde de aanvraag ondermeer omdat het 
bedrijfsgebouw in functie van een milieubelastend bedrijf wordt opgericht en niet in functie 
van een ambachtelijk bedrijf of kleine/middelgrote onderneming. 
Het  college  van  burgemeester  en  schepenen  verwijst  hiervoor  ondermeer  naar  de 
omzendbrief betreffende inrichting en de toepassing van de gewestplannen en de ontwerp-
gewestplannen. 
 
Voor  de  industriegebieden  worden  in  deze  gebieden  volgende  nadere  aanwijzingen 
gegeven: 
 
1)  de  gebieden  voor  vervuilende  industrieën.  Deze  zijn  bestemd  voor  de  vestiging    van 

bedrijven die ter bescherming van het leefmilieu moeten worden afgezonderd; 

2)  de  gebieden  voor  milieubelastende  industrieën.  Deze  zijn  bestemd  voor  bedrijven  die 

om economische of sociale redenen moeten worden afgezonderd; 

3)  de  gebieden  voor  ambachtelijke  bedrijven  en  de  gebieden  voor  kleine  en  middelgrote 
ondernemingen.  Deze  gebieden  zijn  mede  bestemd  voor  kleine  opslagplaatsen  van 
goederen,  gebruikte  voertuigen  en  schroot,  met  uitzondering  van  afvalproducten  van 
schadelijke aard. 

 
Er  is  niet  verder  bepaald  op  grond  van  welke  criteria  onderscheid  moet  worden  gemaakt 
tussen  de  verschillende  industrieën  om  ze  te  kunnen  catalogeren  als  vervuilend,  of 
milieubelastend, dan wel of ze van ambachtelijke aard zijn dan wel of het gaat om kleine of 
middelgrote ondernemingen. 
 
Bij de beoordeling zal men van feitelijkheden dienen uit te gaan. Talrijke beoordelingcriteria 
spelen hierbij een rol zoals de hinderlijkheid, de grootte van de onderneming, de relatie tot 
de  omgeving,  de  bestaande  wegeninfrastructuur,  de  tewerkstelling,  de  aard  van  de 
productie of de bewerking, de weerslag op het leefmilieu en dergelijke. 
 
Het  bedrijf  in  kwestie  reinigt  en  inspecteert,  met  hiervoor  geschikte  voertuigen  en 
zuiginstallaties  rioleringen.  De  opgezogen  specie  worden  in  overdekte  slibbakken  gestort 
en  opgeslagen  tot  een  gespecialiseerde  firma  de  specie  komt  ophalen  ter  behandeling. 
Hoewel  op  het  terrein  dus  geen  afval  wordt  verwerkt  maar  alleen  opgeslagen,  hoort 
dergelijk  bedrijf  thuis  in  een  gebied  milieubelastende  industrie  en  niet  in  een  KMO-zone. 
Afvalproducten van schadelijke aard mogen immers niet worden opgeslagen in een KMO-
zone volgens voormelde omzendbrief. 
 
Uit het dossier blijkt dat voor de activiteiten van het bedrijf een milieuvergunningsaanvraag 
klasse 2 werd ingediend in oktober 2007. Volgens de provinciale dienst milieuvergunningen 
werd het dossier echter nooit vervolledigd en is er thans dus geen milieuvergunning klasse 
2 voorhanden. 
 
Beroeper  argumenteert  dat  de  beoordeling  van  het  bedrijf,  of  het  al  dan  niet 
milieubelastend is, niet alleen kan gebeuren op basis van een milieuvergunningsaanvraag. 
Ook andere aspecten zoals grootte, tewerkstelling, ed moeten worden onderzocht. 
 
Uit  het  dossier  kan  worden  afgeleid  dat  er  een  mobiliteitsproblematiek  is  in  de  straat 
omwille  van  de  Steinerschool,  die  enkele  percelen  verder  is  gelegen,  en  omwille  van  de 
ligging van de nabij gelegen woningen. Een groot aandeel van het vracht- en autoverkeer, 
bestemd  voor  de  KMO-zone,  dient  zich  immers  via  de  school  en  de  woonwijken  te 
verplaatsen.  Omwille  van  deze  problematieken  en  de  onverenigbaarheid  van  de  school, 

RvVb - 3 

 

KMO-zone en woningen, heeft de stad Lier inmiddels het RUP Steinerschool opgestart. Het 
voorontwerp  RUP  werd  ter  advies  voorgelegd  naar  aanleiding  van  de  MER  screening 
voorgelegd aan uw deputatie op 29 januari 2009. 
 
Alle voorgaande elementen wijzen erop dat vanuit ruimtelijk oogpunt op deze plaats geen 
bedrijf met vrachtwagens en opslag van afvalspecie kan worden toegestaan. 
 
De omzendbrief bepaalt tevens dat de industriële gebieden een bufferzone omvatten. 
a)  De  hier  bedoelde  bufferzone  is  onafhankelijk  van  de  bufferzone  die  op  het  ontwerp-
gewestplan is aangeduid in  toepassing  van  artikel 14.4.5.  In  het huidig  geval  gaat  het 
niet  om  een  zelfstandig  bestemmingsgebied  maar  betreft  het  een  strook  binnen  het 
industriegebied  met  een  hoofdzakelijk  esthetische  en  stedenbouwkundige  functie.  Om 
die reden moet ze aangebracht worden op het industriegebied zelf. 

b)  De  breedte  en  de  aanleg  van  de  bufferzone  is  afhankelijk  van  de  oppervlakte  en  de 
vorm  van  het  industriegebied  zelf,  van  de  aard  van  de  industrieën,  van  de  eigenlijke 
hinderlijkheid ervan en van de bestemming van de aanpalende gebieden. 
De  bufferzones  dienen  te  worden  bepaald  in  de  bouwvergunning,  verleend  voor  de 
randpercelen  van  het  gebied,  of  in  het  indelingsplan  dat  opgesteld  wordt  naar 
aanleiding  van  een  onteigeningsplan,  of  in  een  bijzonder  plan  van  aanleg  van  het 
gebied.  Bouwvergunningen  voor  de  oprichting  van  een  industrieel  of  ambachtelijk 
bedrijf  zijn  onwettig  indien  zij  niet  voorzien  in  de  aanleg  van  een  bufferzone,  of  indien 
de bufferzone waarin zij voorzien ontoereikend is. 
Rondom  de  industriezones  en  ambachtelijke  zones  dient  (op  de  aldus  aangeduide 
zone) een bufferstrook aangelegd te worden waarvoor als breedte volgende cijfers als 
richtinggevend kunnen worden vooropgesteld: 
15m voor ambachtelijke bedrijven; 
25m voor milieubelastende bedrijven; 
50m voor vervuilende industrie. 
Wanneer  zij  palen  aan  woongebieden  moeten  deze  breedten  vergroot  en  zelfs 
verdubbeld worden. 

 
Gelet  op  de  activiteiten  dat  het  bedrijf  doet  op  het  terrein,  waaronder  de  stockage  van 
afvalspecie, zijn de voorziene bufferstroken van 22m en 15m in de onmiddellijke omgeving 
van residentiële wijken ontoereikend. 
 
Conclusie:  het  bedrijf  is  niet in overeenstemming  met  de  gewestplanbestemming  en  hoort 
thuis in een gebied voor milieubelastende industrie. 
 
…” 

 
Dit is de bestreden beslissing. 
 
 

IV. 

ONTVANKELIJKHEID VAN DE VORDERING TOT ANNULATIE 

 

A.  Ontvankelijkheid ratione temporis 

 
De  bestreden  beslissing  werd  aan  de  verzoekende  partij  betekend  per  aangetekend  schrijven 
van1 oktober 2009. 
 
Het door de  verzoekende  partij  bij  aangetekende  brief  van  30  oktober  2009 ingesteld  beroep is 
derhalve tijdig. 

RvVb - 4 

 

 

B.  Ontvankelijkheid wat betreft de hoedanigheid van de verzoekende partij 

 
De  Raad  dient  vast  te  stellen  dat  de  verzoekende  partij  niet  aantoont  dat  zij  de  nodige 
hoedanigheid/procesbevoegdheid heeft om als procespartij het geding te voeren. 
 
De  verzoekende  partij  dient  derhalve  haar  meest  recente  statuten  voor  te  leggen,  alsmede  de 
akte  van  aanstelling  van  haar  organen,  en  haar  procesvolmacht,  zijnde  haar  beslissing  om  in 
rechte op te treden. 
 
Om de rechten van alle partijen in het geding, evenals een goede rechtsbedeling te vrijwaren, is 
het  aangewezen  dat  aan  de  partijen  de  mogelijkheid  wordt  geboden  hierover  tegenspraak  te 
voeren. 
 
 

V. 

BEVEL  CONFORM  ARTIKEL  4.8.15  VCRO  TOT  HET  DOEN  OVERLEGGEN  VAN  BESCHEIDEN 
EN INLICHTINGEN AAN DE RAAD 

 
De  Raad  stelt  vast  dat  de  verzoekende  partij  in  haar  inleidend  verzoekschrift  de  vernietiging 
vraagt van het besluit van de deputatie van de provincieraad van Antwerpen van 30 september 
2009. 
 
Ook  in  de  antwoordnota  van  de  verwerende  partij  is  sprake  van  de  bestreden  beslissing  met 
datum van 30 september 2009. 
 
Zowel in het dossier van de verzoekende partij als in het dossier van de verwerende partij bevindt 
zich  een  besluit  van  de  deputatie  waar  op  de  laatste  bladzijde  vermeld  staat:  “Antwerpen,  in 
zitting van 10 september 2009”. 
 
Het  past  dat  beide  partijen,  doch  in  de  eerste  plaats  de  verwerende  partij  als  auteur  van  de 
bestreden beslissing, duidelijkheid verschaffen over de juiste datum van de bestreden beslissing. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
 
1. De Raad beveelt de heropening van de debatten. 
 
2.  De  verzoekende  partij wordt  uitgenodigd  om  binnen  een  termijn  van  dertig  dagen,  die ingaat 
de  dag  na  deze  van  de  betekening  van  huidig  tussenarrest,  haar  meest  recente  statuten,  haar 
akte  van  aanstelling  van  haar  organen  en  haar  procesvolmacht  ter  griffie  neer  te  leggen,  en 
tevens duidelijkheid te verschaffen over de juiste datum van de bestreden beslissing. 
 
3. De verwerende partij wordt uitgenodigd om binnen een termijn van dertig dagen, die ingaat de 
dag na deze  van  de  betekening door  de  griffie  van  de Raad  van  de  in  sub 2  vermelde  stukken 
van de verzoekende partij, met een aanvullende nota een eventuele repliek te formuleren op de 
in  sub  2  vermelde  stukken  van  de  verzoekende  partij  en  duidelijkheid  te  verschaffen  over  de 
juiste datum van de bestreden beslissing. 
 

RvVb - 5 

 

met bijstand van 

voorzitter van de tweede kamer, 

 
Dit  tussenarrest  is  uitgesproken  te  Brussel,  in  openbare  terechtzitting  op  30  juli  2010,  door  de 
Raad voor Vergunningsbetwistingen, tweede kamer, samengesteld uit: 
 
 
 
Hilde LIEVENS, 
 
 
 
Eddie CLYBOUW, 
 
 
De griffier, 
 
 
 
 
 
 
Eddie CLYBOUW 

De voorzitter van de tweede kamer, 

Hilde LIEVENS 

griffier. 

 

 

 

 

 

 

 

 

 

RvVb - 6 

 

