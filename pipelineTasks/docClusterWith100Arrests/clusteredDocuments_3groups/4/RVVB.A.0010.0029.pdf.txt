 

 

 
 
In zake: 
 
 
 
 
 
 
 
 
 
 
 
 
 
 
 
 
Tussenkomende 
partijen: 
 

RAAD VOOR VERGUNNINGSBETWISTINGEN 

ARREST 

nr. A/2010/0029 van 22 september 2010 

in de zaak 2010/0311/A/3/0293 

......... 
 
bijgestaan en vertegenwoordigd door: 
advocaat Steve RONSE en advocaat Frederik VANPARYS 
kantoor houdende te 8500 Kortrijk, President Kennedypark 6/24 
bij wie keuze van woonplaats wordt gedaan 
 
verzoekende partij 
 
tegen: 
 
de  GEWESTELIJKE  STEDENBOUWKUNDIGE  AMBTENAAR  van  het 
Agentschap Ruimte en Erfgoed, afdeling Oost-Vlaanderen 
 
verwerende partij 
 
 
1. 
 
bijgestaan en vertegenwoordigd door: 
advocaat Eva DE WITTE 
kantoor houdende te 9000 Gent, Kasteellaan 141 
bij wie keuze van woonplaats wordt gedaan 
 
2.  de  gemeente  WETTEREN,  vertegenwoordigd  door  het  college  van 

......... 

burgemeester en schepenen 
 

bijgestaan en vertegenwoordigd door: 
advocaat Luc VERVUST 
kantoor houdende te 9230 Wetteren-Ten-Ede, Wetterensteenweg 2 bus 
12 
bij wie keuze van woonplaats wordt gedaan 

 

 

 
 

I. 

VOORWERP VAN DE VORDERING 

 
De  vordering,  ingesteld  bij aangetekende brief van  23  maart  2010,  strekt  tot  de vernietiging  van 
de beslissing van de gewestelijke stedenbouwkundige ambtenaar van het Agentschap Ruimte en 
Erfgoed, afdeling Oost-Vlaanderen, op datum van 18 februari 2010, waarbij een vergunning voor 
het verkavelen van een goed, gelegen te ......... en met als kadastrale omschrijving ........., wordt 
verleend  aan  .........,  .........  en  de  gemeente  Wetteren,  vertegenwoordigd  door  het  college  van 
burgemeester en schepenen. 
 
 

RvVb - 1 

 

II. 

VERLOOP VAN DE RECHTSPLEGING 

 
De  verwerende  partij  heeft  geen  antwoordnota  ingediend  en  geen  administratief  dossier 
neergelegd.  De  verzoekende  partij  heeft  geen  wederantwoordnota,  noch  een  toelichtende  nota 
conform artikel 4.8.20, §2,  derde  lid  VCRO ingediend. De eerste  en  de  tweede  tussenkomende 
partij hebben een schriftelijke uiteenzetting conform artikel 4.8.19, §3 VCRO neergelegd; 
 
De partijen zijn opgeroepen voor de openbare terechtzitting van 15 september 2010. 
 
Kamervoorzitter Filip VAN ACKER heeft verslag uitgebracht. 
 
Advocaat  Kaat  DECOCK  die  loco  advocaat  Steve  RONSE  en  advocaat  Frederik  VANPARYS 
verschijnt  voor  de  verzoekende partij,  advocaat  Lies  DU  GARDEIN  die  loco  advocaat  Eva  DE 
WITTE verschijnt voor de eerste tussenkomende partij en advocaat Luc VERVUST die verschijnt 
voor de tweede tussenkomende partij, zijn gehoord. 
 
De  verwerende  partij,  hoewel  behoorlijk  opgeroepen,  is  niet  ter  zitting  verschenen.  De 
verwerende partij bracht de Raad hiervan op de hoogte met een ter post aangetekende brief van 
26  augustus  2010.  Gelet  op  artikel  4.8.24  VCRO  verhindert  de  afwezigheid  van  partijen  de 
geldigheid van de zitting, en derhalve van de behandeling van de zaak, echter niet. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
.........  vraagt  met  een  op 17  mei  2010  ter  post  aangetekend  verzoekschrift  om  in  het  geding  te 
mogen tussenkomen. 
 
De voorzitter van de derde kamer heeft vastgesteld, met een beschikking van 5 juli 2010, dat er 
grond  is  om  het  verzoek  in  te  willigen  en  dat  de  verzoeker  tot  tussenkomst  kan  worden 
aangemerkt als belanghebbende in de zin van artikel 4.8.16, §1, eerste lid VCRO voor wat betreft 
de behandeling van de vordering tot annulatie. 
 
De gemeente WETTEREN, vertegenwoordigd door het college van burgemeester en schepenen, 
vraagt met een op 28 mei 2010 ter post aangetekend verzoekschrift om in het geding te mogen 
tussenkomen. 
 
De voorzitter van de derde kamer heeft vastgesteld, met een beschikking van 5 juli 2010, dat er 
grond  is  om  het  verzoek  in  te  willigen  en  dat  de  verzoeker  tot  tussenkomst  kan  worden 
aangemerkt als belanghebbende in de zin van artikel 4.8.16, §1, eerste lid VCRO voor wat betreft 
de behandeling van de vordering tot annulatie. 
 
 

IV. 

FEITEN 

 
Op  8  januari  2009  (datum  van  het  ontvangstbewijs)  dienen  .........,  de  eerste  tussenkomende 
partij  en  de  tweede  tussenkomende  partij  bij  de  verwerende  partij  een  aanvraag  in  voor  “het 
verkavelen van een goed in drie loten, waarvan twee voor half open bebouwing en één voor open 

RvVb - 2 

 

bebouwing”.  De  aanvraag  heeft  betrekking  op  een  perceel  gelegen  te  .........  en  met  als 
kadastrale omschrijving .......... 
 
Het  perceel  is,  zoals  blijkt  uit  de  bestemmingsvoorschriften  van  het  bij  koninklijk  besluit  van  14 
september  1977  vastgestelde  gewestplan  Gentse  en  Kanaalzone,  gelegen  in  woongebied  met 
landelijk  karakter.  Het  perceel  is  niet  begrepen  in  een  gebied  waarvoor  een  goedgekeurd 
bijzonder plan van aanleg of een ruimtelijk uitvoeringsplan geldt. 
 
Op 27 oktober 2009 bracht het Agentschap Ruimte en Erfgoed, afdeling Onroerend Erfgoed, een 
gunstig  advies  uit.  Het  Agentschap  voor Natuur en  Bos  bracht  op  29 oktober  2009 een gunstig 
advies uit.   
 
Ter  gelegenheid  van  het  openbaar  onderzoek,  georganiseerd  van  5  november  2009  tot  7 
december 2009, werd één bezwaarschrift ingediend. 
 
Het  college  van  burgemeester  en  schepenen  van  de  tweede  tussenkomende  partij  bracht  op  5 
februari 2010 een voorwaardelijk gunstig advies uit. 
 
Op 18 februari 2010 verleent de verwerende partij de verkavelingsvergunning. Dit is de bestreden 
beslissing. 
 
Met  een  ter  post  aangetekende  brief  van  11  juni  2010  deelt  de  verwerende  partij  aan  de  Raad 
mee dat de bestreden beslissing op 11 juni 2010 werd ingetrokken. In het intrekkingsbesluit doet 
de verwerende partij het volgende gelden: 
 

“… 
Overwegende  dat  tegen  deze  beslissing  beroep  werd  aangetekend  bij  de  Raad  voor 
Vergunningsbetwistingen door ........., eigenaar van lot .........; dat daarbij gesteld wordt dat het 
betrokken  perceel  wel  degelijk  deel  uitmaakt  van  een  verkaveling  en  er  bijgevolg  een 
wijziging van de verkaveling diende te gebeuren; 
 
Overwegende  dat  uit  een  grondig  nazicht  gebleken  is  dat  het  betrokken  perceel  inderdaad 
nog steeds deel uitmaakt van een niet-vervallen verkaveling; 
 
Overwegende  dat  er  bij  de  totstandkoming  van  de  beslissing  van  18/02/2010  bijgevolg 
procedurefouten  werden  begaan;  dat  er  derhalve  voldoende  redenen  bestaan  om  de 
voormelde  beslissing  in  te  trekken  en  over  de  aanvraag  binnen  de  correcte  procedure  een 
uitspraak te doen. 
…” 

 
 

V. 

ONTVANKELIJKHEID VAN DE VORDERING TOT ANNULATIE 

 
1. 
In  zoverre  de  eerste  tussenkomende  partij  opwerpt  dat  de  verzoekende  partij  niet  aannemelijk 
maakt  dat  zij  rechtstreekse  of  onrechtstreekse hinder  of  nadelen  zou ondervinden  ingevolge de 
bestreden  beslissing,  stelt  de  Raad  vast  dat  uit  het  verzoekschrift  op  zich  voldoende  blijkt  dat 
werd voldaan aan artikel 4.8.16, §1, eerste lid, 3° VCRO.  
 
De exceptie kan niet worden aangenomen. 
 
 

RvVb - 3 

 

2. 
De registratie van een inkomend verzoekschrift conform artikel 4.8.17, §1 VCRO door de griffier 
van  de  Raad,  ongeacht  of  deze  registratie  geschiedt  na  regularisatie  conform  artikel  4.8.17,  §2 
VCRO,  moet  in  essentie  worden  aangemerkt  als  de  beoordeling  van  de  vormelijke  volledigheid 
van  het  betrokken  verzoekschrift  en  impliceert  geenszins,  ook  niet  gedeeltelijk,  de  bevestiging 
van de ontvankelijkheid van het verzoekschrift.  
 
De  Raad  dient  bijgevolg,  ongeacht  vermelde  registratie  conform  artikel    4.8.17,  §1  VCRO  en 
ongeacht  eventuele  door  de  verwerende  partij  ingeroepen  excepties,  steeds  ambtshalve  na  te 
gaan  of een  verzoek  tot schorsing  en/of  vernietiging  op ontvankelijke  wijze  werd ingeleid.  Gelet 
op  de  intrekking  van  de  bestreden  beslissing  door  de  verwerende  partij  dient  de  Raad 
noodzakelijk  vast  te  stellen  dat  het  voorliggende  beroep  tot  vernietiging  geen  voorwerp  meer 
heeft en bijgevolg niet langer ontvankelijk is bij gebrek aan belang in hoofde van de verzoekende 
partij. 
 
De  verwerende  partij  heeft  door  de intrekking  van  de  bestreden  beslissing  de  onregelmatigheid 
ervan  echter  uitdrukkelijk  erkend.  De  oorzaak  van  het  teloorgaan  van  het  voorwerp  van  het 
beroep  en  dus  ook  van  het  belang  van  de  verzoekende  partij  is  bijgevolg  ontegensprekelijk  te 
wijten  aan  de  verwerende  partij  zodat  het  passend  voorkomt  de  kosten  van  het  geding,  meer 
specifiek het door de verzoekende partij betaalde griffierecht, ten laste van de verwerende partij 
te leggen. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

voorzitter van de derde kamer, 

 
1. Het beroep wordt onontvankelijk verklaard. 
 
2. De kosten van het beroep, bepaald op 175 euro, komen ten laste van de verwerende partij. 
 
 
Dit  arrest  is uitgesproken  te  Brussel, in  openbare  terechtzitting op  22  september  2010,  door  de 
Raad voor Vergunningsbetwistingen, derde kamer, samengesteld uit: 
 
 
Filip VAN ACKER, 
 
 
 
Hildegard PETTENS,  toegevoegd griffier. 
 
 
De toegevoegd griffier, 
 
 
 
 
 
Hildegard PETTENS 

De voorzitter van de derde kamer, 

Filip VAN ACKER 

met bijstand van 

 

 

 

 

 

 

 

RvVb - 4 

 

