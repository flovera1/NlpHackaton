RAAD VOOR VERGUNNINGSBETWISTINGEN 

ARREST 

nr. A/2011/0006 van 9 februari 2011 

in de zaak 2010/0211/A/3/0197 

......... 
 
bijgestaan en vertegenwoordigd door: 
advocaat Pascal MALLIEN 
kantoor houdende te 2000 Antwerpen, Meir 24 
bij wie keuze van woonplaats wordt gedaan 
 
verzoekende partij 
 
tegen: 
 
de deputatie van de provincieraad van ANTWERPEN 
 
verwerende partij 
 
 
1.  de  gemeente  EDEGEM,  vertegenwoordigd  door  haar  college  van 

burgemeester en schepenen 

 

2.  het  COLLEGE  VAN  BURGEMEESTER  EN  SCHEPENEN  van  de 

gemeente Edegem 

 
bijgestaan en vertegenwoordigd door: 
advocaten Hugo en Floris SEBREGHTS en Sven VERNAILLEN 
kantoor houdende te 2018 Antwerpen, Mechelsesteenweg 27 
bij wie keuze van woonplaats wordt gedaan 
 
 

 

 

 
 
In zake: 
 
 
 
 
 
 
 
 
 
 
 
 
 
 
 
Tussenkomende 
partijen: 
 

 
 

I. 

VOORWERP VAN DE VORDERING 

 
De vordering, ingesteld bij aangetekende brief van 15 februari 2010, strekt tot de vernietiging van 
de  beslissing  van  de  deputatie  van  de  provincieraad  van  Antwerpen  van  10  december  2009, 
waarbij het administratief beroep van huidig verzoekende partij tegen het besluit van het college 
van burgemeester en schepenen van de gemeente Edegem van 31 augustus 2009 tot weigering 
van  de  stedenbouwkundige  vergunning  voor  het  verbouwen  en  uitbreiden  van  de  bestaande 
woning op een perceel, gelegen ........., niet wordt ingewilligd en geen vergunning wordt verleend. 
 
 

II. 

VERLOOP VAN DE RECHTSPLEGING 

 
De  verwerende  partij  heeft  geen  antwoordnota  ingediend  doch  wel  een afschrift van het 
administratief  dossier  neergelegd.  De  verzoekende  partij  heeft  een  toelichtende  nota  ingediend 
en de tussenkomende partijen hebben een nota houdende een schriftelijke uiteenzetting conform 
artikel 4.8.19, §3 VCRO neergelegd.  

RvVb - 1 

 

 
De partijen zijn opgeroepen voor de openbare terechtzitting van 2 februari 2011. 
 
Kamervoorzitter Filip VAN ACKER heeft verslag uitgebracht. 
 
De  verzoekende  partij,  de  verwerende  partij  en  de  tussenkomende  partijen,  hoewel  behoorlijk 
opgeroepen, zijn niet ter zitting verschenen. Zij hebben de Raad hiervan evenwel vooraf in kennis 
gesteld.  Gelet  op  artikel  4.8.24  VCRO  verhindert  de  afwezigheid  van  de  partijen  de  geldigheid 
van de zitting, en derhalve van de behandeling van de zaak, echter niet. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
De gemeente EDEGEM, vertegenwoordigd door haar college van burgemeester en schepenen, 
en  het  college  van  burgemeester  en  schepenen  van  de  gemeente  EDEGEM  als  dusdanig,  die 
woonplaats kiezen bij hun advocaten, Hugo en Floris SEBREGHTS en Sven VERNAILLEN, met 
kantoor  te  2018  Antwerpen,  Mechelsesteenweg  27,  vragen  met  een  op  7  juli  2010  ter  post 
aangetekend verzoekschrift om in het geding te mogen tussenkomen. 
 
De voorzitter van de derde kamer heeft vastgesteld, met een beschikking van 16 juli 2010, dat er 
grond  is  om  het  verzoek  in  te  willigen  en  dat  de  verzoeker  tot  tussenkomst  kan  worden 
aangemerkt als belanghebbende in de zin van artikel 4.8.16, §1, eerste lid VCRO voor wat betreft 
de behandeling van de vordering tot vernietiging. 
 
 

IV. 

FEITEN 

 
Op  30  juni  2009  (datum  van  het  ontvangstbewijs)  dient  de  verzoekende  partij  bij  de  tweede 
tussenkomende  partij  een  aanvraag  in  voor  een  stedenbouwkundige  vergunning  voor  ‘het 
verbouwen van een eengezinswoning’.  
 
Het  college  van  burgemeester  en  schepenen  weigert  op  31  augustus  2009  de  gevraagde 
vergunning.  
 
De  verzoekende  partij  tekent  op  13  oktober  2009  administratief  beroep  aan  bij  de  verwerende 
partij. 
 
Na  de  partijen  te  hebben  gehoord  op  8  december  2010  beslist  de  verwerende  partij  op  10 
december 2010 om het beroep niet in te willigen en de vergunning te weigeren. 
 
Dit is de bestreden beslissing. 
 
 
 
 

V. 

ONTVANKELIJKHEID VAN DE VORDERING TOT VERNIETIGING 

 

RvVb - 2 

 

Met een faxbericht van 2 februari 2011 deelt de raadsman van de verzoekende partij mee dat de 
verzoekende partij het goed waarop de bestreden beslissing betrekking heeft, heeft verkocht en 
dat  de  nieuwe  eigenaars  geen  opdracht  tot  hervatting  van  het  voorliggende  geding  hebben 
gegeven. 
 
Met de tussenkomende partijen dient de Raad bijgevolg vast te stellen dat de verzoekende partij 
niet  langer  beschikt  over  een  actueel  belang  bij  de  vordering  en  dat  noodzakelijk  tot  de 
onontvankelijkheid van de vordering dient besloten te worden. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

voorzitter van de derde kamer, 

 
 
1. Het beroep wordt onontvankelijk verklaard. 
 
2. De kosten van het beroep, bepaald op 175 euro, komen ten laste van de verzoekende partij. 
 
 
Dit arrest is uitgesproken te Brussel, in openbare terechtzitting op 9 februari 2011, door de Raad 
voor Vergunningsbetwistingen, derde kamer, samengesteld uit: 
 
 
Filip VAN ACKER, 
 
 
 
Heidi HUANG,  
 
 
De toegevoegd griffier, 
 
 
 
 
 
Heidi HUANG   
 

De voorzitter van de derde kamer, 

toegevoegd griffier. 

Filip VAN ACKER 

 

 

 

 

met bijstand van 

 

 

 

RvVb - 3 

 

