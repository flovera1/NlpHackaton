RAAD VOOR VERGUNNINGSBETWISTINGEN 

ARREST 

nr. A/2010/0004 van 6 april 2010 
in de zaak 2009/0026/SA/2/0082 

......... 
 
bijgestaan en vertegenwoordigd door: 
advocaat Wim DE CUYPER 
kantoor houdende te 9100 Sint-Niklaas, Vijfstraten 57 
bij wie keuze van woonplaats wordt gedaan 
 
verzoekende partij 
 
tegen: 
 
het VLAAMSE GEWEST, vertegenwoordigd door de Vlaamse Regering 
 
verwerende partij 
 

 

 

 
 
In zake: 
 
 
 
 
 
 
 
 
 
 
 
 
 
 
 
 
 

I. 

VOORWERP VAN DE VORDERING 

 
De  vordering  ingesteld  bij aangetekende brief van  23  oktober  2009  strekt  tot  de  nietigverklaring 
en de schorsing van de tenuitvoerlegging van het besluit van de gewestelijke stedenbouwkundige 
ambtenaar  van  16  september  2009,  waarbij  aan  de  gemeente  Zwijndrecht  een 
stedenbouwkundige  vergunning  werd  afgeleverd  voor  het  verbouwen  van  de  dienst 
grondgebiedzaken  en  het  regulariseren  van  een  garage/opslagruimte  te  Zwijndrecht,  ........., 
gekend ten kadaster onder .......... 
 
 

II. 

VERLOOP VAN DE RECHTSPLEGING 

 
De  verwerende  partij  heeft  geen  nota  betreffende  de  vordering  tot  schorsing  en  vernietiging 
ingediend maar heeft wel het originele administratief dossier neergelegd. 
 
Bij tussenarrest van 2 maart 2010 werden inzake de schorsingsprocedure de debatten heropend 
teneinde de partijen toe te laten een uittreksel van de notulen van het college van burgemeester 
en  schepenen  voor  te  leggen  waaruit  de  door  de  begunstigde  van  de  bestreden  beslissing 
gedane  afstand  van  de  uitvoering  van  de  haar  verleende  stedenbouwkundige  vergunning  zou 
blijken. 
 
De partijen zijn opgeroepen voor de openbare terechtzitting van 30 maart 2010 waarop zowel de 
vordering tot schorsing als tot vernietiging van de bestreden beslissing werden behandeld. 
 
Kamervoorzitter Hilde LIEVENS heeft verslag uitgebracht. 
 

RvVb - 1 

 

De  verzoekende  en  de  verwerende  partij,  hoewel  behoorlijk  opgeroepen,  zijn  niet  ter  zitting 
verschenen.  Gelet  op artikel 4.8.24 VCRO  verhindert  de  afwezigheid  van  partijen  de  geldigheid 
van de zitting, en derhalve van de behandeling van de zaak, echter niet. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

FEITEN 

 
Op 16 juni 2009 heeft het college van burgemeester en schepenen van de gemeente Zwijndrecht 
bij de gewestelijk stedenbouwkundig ambtenaar van het agentschap Ruimte en Erfgoed, afdeling 
Antwerpen een stedenbouwkundige aanvraag ingediend strekkende tot: 

-  de  verbouwing  van  het  voorste  deel  van  haar  administratieve  gebouw  bevattende  de 

dienst grondgebiedzaken, 

-  de regularisatie van een garage/opslagplaats achteraan op het perceel. 
 

Het ontvangstbewijs wordt op 1 juli 2009 afgeleverd. 
 
De aanvraag heeft betrekking op een perceel gelegen te 2070 Zwijndrecht, .......... 
 
Met  de  verbouwing  zou  op  het  bestaande  gelijkvloers  een  volwaardige  verdieping  aangebracht 
worden  waardoor  het  gebouw  een  nokhoogte  van  12,55  meter  verkrijgt.  Er  wordt  tevens  een 
terras  voorzien  uitgevend  op  het  perceel  van  de  verzoekende  partij.  Er  wordt  ook  een  nieuwe 
traphal  gebouwd  waarlangs  toegang  genomen  wordt  tot  de  nieuwe  verdieping.  In  deze  traphal 
worden op de 3 niveaus grote ramen voorzien. 
 
De verzoekende partij is eigenaar van het perceel naast het perceel van de technische dienst van 
de gemeente Zwijndrecht. 
 
Er werd geen openbaar onderzoek georganiseerd. 
 
Het  perceel  is  volgens  de  bestemmingsvoorschriften  van  het  bij koninklijk  besluit  van  3  oktober 
1979  vastgestelde  gewestplan  Antwerpen  gelegen in een  woongebied.  De  aanvraag is gelegen 
binnen  de  grenzen  van  de  afbakeningslijn  van  het  bij  besluit  van  de  Vlaamse  Regering  van  19 
juni  2009  vastgesteld  gewestelijk  ruimtelijk  uitvoeringsplan  “afbakening  van  het  grootstedelijk 
gebied  Antwerpen”.  Het  perceel  is  niet  gelegen  binnen  de  grenzen  van  een  goedgekeurd  plan 
van aanleg noch binnen de grenzen van een behoorlijk vergunde en niet vervallen verkaveling. 
 
De gewestelijk stedenbouwkundige ambtenaar heeft de stedenbouwkundige vergunning verleend 
bij besluit van 16 september 2009 en dit onder meer op grond van volgende motivering: 
 

“… 
 
Het  terrein  in  aanvraag  is  gelegen  in  Zwijndrecht  en  paalt  aan  een  gemeenteweg  die 
voldoende uitgerust is gelet op de plaatselijke toestand. Het perceel in aanvraag is 187m diep 
en  heeft  een  breedte  van  3m75  langs  de  straatzijde  en  76m  langs  de  achterste 
perceelsgrens.  Op  het  terrein  staat  een  gebouw  bestaande  uit  een  voorbouw  (twee 
bouwlagen/plat  dak)  waarin  de  ‘dienst  grondgebiedzaken’  wordt  ondergebracht  en  een 
achterbouw  dat  dienst  doet  als  atelier.  Achteraan  het  perceel  bevindt  zich  een  vrijstaande 

RvVb - 2 

 

garage/opslagruimte. Het perceel grenst aan de westzijde aan een school, aan de noordzijde 
aan magazijnen en aan de oost-en zuidzijde paalt het aan tuinen van omwonenden. 
 
De aanvraag betreft enerzijds de verbouwing van de dienst Grondgebiedzaken en anderzijds 
de regularisatie van de bestaande garage/opslagruimte achteraan op het perceel. 
 
Op  de voorbouw  (dienst  grondgebiedzaken)  met  een  kroonlijsthoogte van 6m11  wordt  een 
zadeldak opgericht  met in het westelijk dakvlak een ruime dakuitbouw met  een breedte van 
22m en in het oostelijk dakvlak een dakkapel met een breedte van 6m30. De indeling van het 
bestaande  gebouw  blijft  nagenoeg  ongewijzigd.  Na  de  werken  bedraagt  de  nokhoogte 
12m55. De bestaande gevelbekleding (geprofileerde staalplaten) worden vervangen door een 
nieuwe beplating met isolatie. De nieuwe dakbedekking bestaat uit zink. 
 
Naast  deze  verbouwing  betreft  de  aanvraag  de  regularisatie  van  de  bestaande 
garage/opslagruimte  (25m  x  13m),  welke  werd  ingeplant  op  ca.  17m60  achter  het 
bestaande gebouw, op ca. 5m20 van de linker perceelsgrens en op ca. 5m van de achterste 
perceelsgrens. De gevels werden uitgevoerd in rode bakstenen en het dak bestaat uit grijze 
golfplaten.  Deze garage/opslagruimte bestaande uit een schuin dak heeft een nokhoogte van 
6m31. 
 
Beoordeling van de goede ruimtelijke ordening 
 
De aanvraag betreft enerzijds de verbouwing van de dienst Grondgebiedzaken en anderzijds 
de regularisatie van de bestaande garage/opslagruimte achteraan op het perceel. 
 
Op  het  deel  van  het  gebouw,  waarin  de  dienst  grondgebiedzaken  wordt  in  onder  gebracht, 
wordt  een  zadeldak  opgericht,  waardoor  de  nokhoogte  van  deze  voorbouw  12m55  zal 
bedragen.  Qua  materiaalgebruik en  type  bebouwing  strookt de  aanvraag  met  de bestaande 
bebouwing.  De  voorziene  werken  wijzigen  niets  aan  de  bestemming  van  het  bestaande 
gebouw.  Gelet  op  de  afstand  tot  de  perceelsgrenzen  en  de  afstand  tot  de  omliggende 
bebouwing  is  de  gevraagde  bebouwing  stedenbouwkundig  aanvaardbaar.  De  aanvraag  zal 
zich op voldoende wijze integreren in de omgeving. 
 
Betreffende  de  regularisatie  van  de  bestaande  garage/opslagruimte  dient  er  gesteld  te 
worden  dat  er  vanuit  stedenbouwkundig  oogpunt  geen  bezwaar  is  tegen  de  inplanting  van 
deze  constructie.  De  inplantingsplaats  sluit  voldoende  aan  bij  de  bestaande  bebouwing  en 
situeert  zich  op  voldoende  afstand  van  de  perceelsgrenzen.  De  gevraagde  regularisatie  zal 
niet leiden tot onverenigbare stedenbouwkundige situaties in deze omgeving. 
 
Het  Centrum  voor  Toegankelijkheid  heeft  bijkomende  voorwaarden  opgelegd  m.b.t.  de 
uitvoering van de werken, waaraan voldaan moet worden. 
 
ALGEMENE CONCLUSIE 
 
De aanvraag kan vergund worden.” 
 
….” 

 
Dit is de bestreden beslissing. 
 
 
 

RvVb - 3 

 

IV. 

ONTVANKELIJKHEID VAN DE VORDERING TOT ANNULATIE 

 

Ontvankelijkheid van de vordering ratione temporis 

 
De bestreden beslissing werd aangeplakt op 27 september 2009. 
 
De  verzoekende  partij  heeft  haar  beroep  ingediend  bij  aangetekend  schrijven  van  23  oktober 
2009. Het beroep is derhalve tijdig ingesteld. 
 
 

V. 

ONDERZOEK VAN DE VORDERING TOT ANNULATIE 

 
Bij brief van 18 maart 2010 laat de gemeente Zwijndrecht aan de Raad het volgende weten: 
 

“… 
Gelieve  als  bijlage  de  notulen  van  het  college  van  burgemeester  en  schepenen  van  de 
vergadering van 16 maart 2010 te vinden. 
Het  betreft  een  aanvulling  of  verduidelijking  van  het  besluit  van  19  januari  2010  waarbij 
werd  beslist  om  een  nieuwe  aangepaste  aanvraag  tot  stedenbouwkundige  vergunning  te 
laten opmaken na overleg met de belanghebbende aanpalende eigenaars. 
Het college verduidelijkt dit besluit met de mededeling dat dit tevens inhoudt dat er van de 
bestreden stedenbouwkundige vergunning geen gebruik zal worden gemaakt. 
…” 

 
Het in bijlage bij deze brief gevoegde collegebesluit van 16 maart 2010 vermeldt het volgende: 
 

“… 
Aangaande  de  bouwaanvraag  2009/012,  sectie  B  n°  711  P,  van  het  gemeentebestuur 
Zwijndrecht, neemt het college kennis van de fax van ….., waarbij melding wordt gemaakt 
van  de  heropening  van  de  debatten  van  de  Raad  voor  Vergunningsbetwistingen  op  30 
maart 2010 en waarvoor de notulen van het college worden gevraagd, waaruit de afstand 
van de stedenbouwkundige vergunning 8.00/11056/432298 ondubbelzinnig blijkt. 
Het  college  beslist  daarom,  om  aanvullend  op de eerdere  beslissing  van  19  januari  2010, 
tot  het  opmaken  van  een  nieuwe  aanvraag  tot  stedenbouwkundige  vergunning,  in  de 
huidige notulering te laten opnemen dat dit tevens inhoudt dat daarmee ook wordt afgezien 
van de uitvoering van deze vergunning. 
….” 

partij 

noch 

de 

ambtenaar, 

verwerende 

 
Uit de brief van de gemeente, begunstigde van de bestreden beslissing, en uit de notulen van het 
college  van  burgemeester  en  schepenen  van  16  maart  2010  blijkt  ondubbelzinnig  dat  de 
gemeente verzaakt aan de bestreden stedenbouwkundige vergunning. 
 
De 
vergunningverlenende instantie, hebben de bestreden beslissing ingetrokken. 
 
De  duidelijkheid  in  het  rechtsverkeer  verzet  zich  ertegen  dat  de  bestreden  beslissing  in  rechte 
zou blijven bestaan zodat de verzoekende partij haar belang behoudt bij de vernietiging van de 
bestreden beslissing. 
 
Het  belang  van  de  rechtszekerheid  in  het  rechtsverkeer  vereist  derhalve  dat  de  bestreden 
vergunning wordt vernietigd. 
 

stedenbouwkundige 

gewestelijke 

RvVb - 4 

 

De  vordering  tot  schorsing,  als  accessorium  van  het  beroep  tot  vernietiging,  verliest  haar 
voorwerp  nu  de  begunstigde  van  de  bestreden  beslissing  uitdrukkelijk  verklaard  heeft  geen 
uitvoering  te  geven  aan  de  haar  toegekende  stedenbouwkundige  vergunning.  Ook  de 
verzoekende partij betwist dit niet. 
 
De  verzoekende  partij  vraagt  tenslotte  dat  de  kosten  van  de  procedure  ten  laste  van  de 
verwerende partij worden gelegd. 
 
Hoewel  enerzijds  de  verwerende  partij  niet  tot  de  intrekking  van  de  bestreden  vergunning  is 
overgegaan doch anderzijds ook geen enkel verweer heeft gevoerd, en gelet op de uitdrukkelijke 
verzaking  aan  de  bestreden  stedenbouwkundige  vergunning,  kan  de  Raad,  ingevolge  artikel 
4.8.26, §2 VCRO niet anders dan de verwerende partij te verwijzen in de kosten. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. Het beroep wordt ontvankelijk en deels gegrond verklaard. 
 
2.  De  Raad  vernietigt  het  besluit  van  de  gewestelijke  stedenbouwkundige  ambtenaar  van  16 
september 2009 waarbij aan de gemeente Zwijndrecht een stedenbouwkundige vergunning werd 
afgeleverd  voor  het  verbouwen  van  de  dienst  grondgebiedzaken  en  het  regulariseren  van  een 
garage/opslagruimte te Zwijndrecht, ........., gekend ten kadaster onder .......... 
 
3. De vordering tot schorsing wordt zonder voorwerp verklaard. 
 
4. De kosten van het beroep, bepaald op 175  euro, komen ten laste van de verwerende partij. 
 
 
Dit  arrest  is  uitgesproken  te  Brussel,  in  openbare  terechtzitting  op  6  april  2010,  door  de  Raad 
voor Vergunningsbetwistingen, tweede kamer, samengesteld uit: 
 
 
Hilde LIEVENS, 
 
 
 
Eddie CLYBOUW, 
 
 
De griffier, 
 
 
 
 
 
Eddie CLYBOUW 

De voorzitter van de tweede kamer, 

voorzitter van de tweede kamer, 

Hilde LIEVENS 

met bijstand van 

griffier. 

 

 

 

 

 

 

 

 

 

RvVb - 5 

 

