RAAD VOOR VERGUNNINGSBETWISTINGEN 

ARREST 

nr. A/2010/0037 van 17 november 2010 

in de zaak 2010/0272/SA/3/0354 

......... 

 

verzoekende partij 
 
 
tegen: 
 
de deputatie van de provincieraad van LIMBURG 
 
vertegenwoordigd door: 
mevrouw Inge WILLEMS 
 
verwerende partij 
 
 
......... 
 
bijgestaan en vertegenwoordigd door: 
advocaat Gerald KINDERMANS 
kantoor houdende te 3870 Heers, Steenweg 161 
bij wie keuze van woonplaats wordt gedaan 
 
 

 

 

 
 
In zake: 
 
 
 
 
 
 
 
 
 
 
 
 
 
 
 
Tussenkomende 
partij: 
 

 
 

I. 

VOORWERP VAN DE VORDERING 

 
De vordering, ingesteld bij aangetekende brief van 16 maart 2010, strekt tot de schorsing van de 
tenuitvoerlegging  en de vernietiging van het besluit van de deputatie van de provincieraad van 
Limburg op datum van 4 februari 2010 waarbij het administratief beroep van ......... namens ......... 
tegen de beslissing van 16 oktober 2009 van het college van burgemeester en schepenen van de 
gemeente  Maasmechelen  houdende  de  weigering  van  de  stedenbouwkundige  vergunning  voor 
het  bouwen  van  een  showroom  en  werkplaats  na  afbraak  van  woning  met  aanhorigheden 
gelegen  aan  de  .........  wordt  ingewilligd  en  waarbij  aan  .........  een  stedenbouwkundige 
vergunning  wordt  verleend  voor  de  op  de  bijgaande  plannen  aangeduide  werken  onder  de 
voorwaarden dat in verband met de brandweerstand, brandveiligheid en evacuatievoorzieningen 
van  de  constructie  het  advies  van  de  brandweer  strikt  wordt  gevolgd  en  dat  het  advies  van  de 
administratie Wegen en Verkeer strikt wordt gevolgd. 
 
 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een afschrift van het  administratief 
dossier neergelegd. De verzoekende partij heeft een wederantwoordnota ingediend. De repliek in 

RvVb - 1 

 

feite en in rechte van de tussenkomende partij betreffende de vordering tot vernietiging is vervat 
in haar verzoekschrift tot tussenkomst. 
 
De partijen zijn opgeroepen voor de openbare terechtzitting van 10 november 2010. 
 
Kamervoorzitter Filip VAN ACKER heeft verslag uitgebracht. 
 
Mevrouw Inge WILLEMS die verschijnt voor de verwerende partij, is gehoord. 
 
De verzoekende partij en tussenkomende partij, hoewel behoorlijk opgeroepen, zijn niet ter zitting 
verschenen.  Gelet  op artikel 4.8.24 VCRO  verhindert  de  afwezigheid  van  partijen  de  geldigheid 
van de zitting, en derhalve van de behandeling van de zaak, echter niet. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
.........  vraagt  met  een  op  21  juni  2010  ter  post  aangetekend  verzoekschrift,  zoals  voor  wat  de 
vordering tot vernietiging betreft naderhand uitdrukkelijk bevestigd werd met een op 14 juli 2010 
ter post aangetekend verzoekschrift, om in het geding te mogen tussenkomen. 
 
De voorzitter van de derde kamer heeft vastgesteld, met een beschikking van 29 juni 2010, dat er 
grond  is  om  het  verzoek  in  te  willigen  en  dat  de  verzoeker  tot  tussenkomst  kan  worden 
aangemerkt als belanghebbende in de zin van artikel 4.8.16, §1, eerste lid VCRO voor wat betreft 
de behandeling van de vordering tot vernietiging. 
 
 

IV. 

FEITEN 

 
Op 1 juli 2009 (datum van het ontvangstbewijs) dient de tussenkomende partij bij het college van 
burgemeester  en  schepenen  van  de  gemeente  Maasmechelen  een  aanvraag  in  voor  een 
stedenbouwkundige  vergunning  voor  “het  bouwen  van  een  nieuwe  showroom  met  werkplaats, 
afbreken  van  bestaande  woning  en  met  aanhorigheden”.  De  aanvraag  heeft  betrekking  op  een 
perceel gelegen te ......... en met als kadastrale omschrijving .......... 
 
Het  perceel  is,  zoals  blijkt  uit  de  bestemmingsvoorschriften  van  het  bij  koninklijk  besluit  van  1 
september 1980 vastgestelde gewestplan Limburgs Maasland, gelegen in een woongebied. Het 
perceel  is  niet  begrepen  binnen  een  gebied  waarvoor  een  goedgekeurd  bijzonder  plan  van 
aanleg  of  een  ruimtelijk  uitvoeringsplan  geldt,  noch  binnen  de  omschrijving  van  een  behoorlijk 
vergunde, niet vervallen verkaveling. 
 
Het advies van het Agentschap Wegen en Verkeer – district Maaseik van 17 juli 2009 is gunstig 
onder voorwaarden. Het advies van Infrax van 31 juli 2009 is voorwaardelijk gunstig. Het advies 
van  de  preventiedienst  van  de  Brandweer  Genk-Maasmechelen  van  25  augustus  2009  is 
voorwaardelijk gunstig. 
 

RvVb - 2 

 

Op  4  september  2009  verleent  het  college  van  burgemeester  en  schepenen  van  de  gemeente 
Maasmechelen een gunstig pre-advies. Het college van burgemeester en schepenen overweegt 
hierbij het volgende: 
 

“… 
Overwegende dat door de vorm en afmeting van het perceel en door het samengaan met 
de omringende percelen en bebouwing, het voorgestelde aanvaardbaar is; 
 
Overwegende dat de materialen qua kleur en textuur in harmonie zijn met de omgeving; 
 
Overwegende  dat  gesteld  kan  worden  dat  het  gebied  langs  de  gewestweg  gekenmerkt 
wordt door een vrij heterogene bebouwing waarbij reeds meerdere grootschalige functies 
zijn toegelaten die juist gebruik maken van de ligging t.o.v. de gewestweg; 
 
Overwegende  dat  het  totaal  volume  na  de  werken  >  1000  m³;  dat  derhalve  het 
eensluidend advies van de gewestelijke stedenbouwkundige ambtenaar vereist is; 
 
Overwegende dat wij akkoord gaan met de beschrijvende nota van de architect in bijlage; 
…” 

 
Op 6 oktober 2010 verleent de gewestelijke stedenbouwkundige ambtenaar van het Agentschap 
RO-Vlaanderen (thans het Agentschap Ruimte en Erfgoed) een ongunstig advies: 
 

“… 
Overwegende dat het college van burgemeester en schepenen op 4 september 2009 een 
gemotiveerd  voorwaardelijk  gunstig  advies  verleende;  dat ik  niet  kan instemmen  met  de 
overwegingen  die  geleid  hebben  tot  dit  advies;  dat  de  aanvraag  niet  past  in  het 
geschetste  wettelijk  en  stedenbouwkundig  kader  daar  de  schaal,  de  bestemming  en  de 
uitvoeringswijze  niet  bestaanbaar  blijven  met  de  vereisten  van  een  goede 
perceelsordening en met de stedenbouwkundige kenmerken van de omgeving; 
 
Overwegende  dat  volgens  het  voorliggende  plan  er  slechts  twee  parkeerplaatsen 
voorzien worden; dat gelet op de te verwachten personeelsbezetting en de nood aan een 
bezoekersparking het ontwerp onvoldoende oplossing biedt aan de parkeerproblematiek; 
 
Overwegende  dat  gelet  op  de  specifieke  activiteiten,  zijnde  een  showroom  en  garage, 
hier  wel  degelijk  een  nood  zal  zijn  aan  een  voertuigenparking,  dat  in  de  huidige 
configuratie hier een geen ruimte voor is; 
 
Overwegende  dat  door  de  bebouwing  en  de  terreinverhardingen  er  een  overdreven 
bezetting  wordt  gecreëerd;  dat  bovendien  het  groenscherm  te  beperkt  is  opdat  het 
bouwvolume zich zou kunnen integreren in de onmiddellijke omgeving; 
…” 

 
Gegeven  het  ongunstig  advies  van  de gewestelijke  stedenbouwkundige  ambtenaar,  weigert  het 
college  van  burgemeester  en  schepenen  van  de  gemeente  Maasmechelen op  16  oktober  2009 
de aanvraag. 
 
Tegen deze beslissing tekent de tussenkomende partij op 12 november 2009 beroep aan bij de 
verwerende partij. 
 

RvVb - 3 

 

In  zijn  verslag  aan  de  verwerende  partij  van  21  december  2009  adviseert  de  provinciale 
stedenbouwkundige  ambtenaar  om  het  beroep  van  de  tussenkomende  partij  in  te  willigen  mits 
het  opleggen  van  voorwaarden  en  het  aanpassen  van  de  plannen  voor  wat  de  parkeeraanleg 
betreft: 
 

“… 
De  aanvraag  werd  door  het  college  van  burgemeester  en  schepenen  ongunstig 
geadviseerd  maar  vervolgens  geweigerd  op  ongunstig  advies  van  de  gewestelijke 
stedenbouwkundige  ambtenaar.  Het  standpunt  van  de  gewestelijke  stedenbouwkundige 
ambtenaar is gesteund op volgende elementen: 

(01) overwegende dat volgens het voorliggende plan er slechts twee parkeerplaatsen 
voorzien  worden;  dat  gelet  op de  te verwachten personeelsbezitting  en  de nood 
aan een bezoekersparking het ontwerp een onvoldoende oplossing biedt aan de 
parkeerproblematiek; 

(02) overwegende  dat  door  de  bebouwing  en  de  terreinverhardingen  er  een 
overdreven bezetting wordt gecreëerd; dat bovendien het groenscherm te beperkt 
is  opdat  het  bouwvolume  zich  zou  kunnen  integreren  in  de  onmiddellijke 
omgeving; 

Dit standpunt kan slechts ten dele bijgetreden worden: 

o  het aantal voorziene parkeerplaatsen (2) lijkt inderdaad te weinig, nochtans biedt 
het  perceel  nog  enige  mogelijkheden,  vb.  in  de  linker  bouwvrije  strook  3 
parkeerplaatsen in plaats van 2, en 2 parkeerplaatsen evenwijdig aan de weg. De 
deputatie kan een herschikking van de terreinaanleg opleggen. 

o  wat  de  bebouwde  oppervlakte  betreft  kan  niet  akkoord  gegaan  worden  met  het 
advies. Op een terrein van 6,69 are oppervlakte wordt 2,29 are bebouwd hetgeen 
een terreinbezetting van 32% uitmaakt. 

o  een  eventuele  stedenbouwkundige  vergunning  moet  wel  worden  gekoppeld  aan 
de  voorwaarden  van  het  advies  van  de  brandweer,  de  voorwaarden  van  het 
advies  van  AWV,  en  de  voorwaarden  van  het  wateradvies.  Dit  laatste  te 
verstrekken door onze sectie Waterlopen, ontbreekt nog in het dossier. 

 
Overeenkomstig dit verslag wordt aan de deputatie voorgesteld het beroep voorwaardelijk 
in te willigen op basis van een aangepaste parkeeraanleg. 
…” 

 
Na de tussenkomende partij op 6 januari 2010 te hebben gehoord beslist de verwerende partij op 
4  februari  2010  om  het  beroep  van  de  tussenkomende  partij  in  te  willigen  en  een 
stedenbouwkundige  vergunning  te  verlenen  voor  de  op  de  plannen  aangeduide  werken  op 
voorwaarde  dat  de  adviezen  van  de  brandweer  en  de  administratie  Wegen  en  Verkeer  strikt 
worden gevolgd. Dit is de bestreden beslissing. 
 
De vordering tot schorsing werd met een arrest van 17 augustus 2010 (S/2010/0045) verworpen 
als onontvankelijk. 
 
Met  een  brief  gedagtekend  op  26  oktober  2010  en  ter  post  aangetekend  op  28  oktober  2010 
deelt de verzoekende partij het volgende mee aan de Raad: 
 

“… 
Met  onderhavig  schrijven  brengt  ondergetekende  .........  uitdrukkelijk  ter  kennis  geen 
gebruik  meer  te  maken  van  zijn  recht  in  deze  zaak  en  afziet  van  het  verder  zetten  van 
deze procedure. 
 

RvVb - 4 

 

Onderhavig  schrijven  wordt  verstuurd  onder  voorbehoud  van  enige  nadelige  erkentenis 
en zonder het recht te verliezen andere wegen te bewandelen. 
…” 

 
 

 

V. 

ONTVANKELIJKHEID VAN DE VORDERING TOT VERNIETIGING 

A.  Schending van artikel 4.8.16, §5 VCRO 

 
Standpunt van de partijen 
 
De tussenkomende partij werpt op dat het voorliggende verzoek tot vernietiging onontvankelijk is 
omdat  de  verzoekende  partij,  in  strijd  met  artikel  4.8.16,  §5  VCRO,  geen  afschrift  van  het 
verzoekschrift per beveiligde zending aan de tussenkomende partij zou hebben gestuurd. 
 
Beoordeling door de Raad 
 
De  Raad  stelt  vast  dat  uit  de  door  de  verzoekende  partij  voorgelegde  stukken  niet  blijkt  of  zij 
inderdaad  heeft  voldaan  aan  de  in  artikel  4.8.16,  §5  VCRO  vervatte  kennisgeving  van  het 
verzoekschrift  aan  de  verwerende  partij  en  aan  de  begunstigde  van  de  stedenbouwkundige 
vergunning, in deze zijnde de tussenkomende partij.  
 
De Raad is echter van oordeel dat de schending van artikel 4.8.16, §5 VCRO niet kan leiden tot 
de onontvankelijkheid van de vordering aangezien de bedoelde kennisgeving louter ter informatie 
geschiedt  en  derhalve,  in  tegenstelling  tot  de  betekening  conform  artikel  4.8.17,  §1,  tweede  lid 
VCRO,  geen  rechtsgevolgen  creëert  in  hoofde  van  de  verwerende  partij  en  eventuele 
belanghebbenden, zoals de begunstigde van de stedenbouwkundige vergunning. 
 
De exceptie kan niet worden aangenomen. 
 

B.  Tijdigheid van het beroep 

 
Zowel de verwerende partij als de tussenkomende partij werpen op dat het voorliggende beroep 
tot  vernietiging  van  de  bestreden  beslissing  onontvankelijk  is  omdat  het  laattijdig  zou  zijn 
ingediend. 
 
Beoordeling door de Raad 
 
Ongeacht eventuele door de partijen ingeroepen excepties, dient de Raad ambtshalve na te gaan 
of het beroep tot vernietiging op ontvankelijke wijze bij de Raad werd ingediend.  
 
De Raad stelt vast dat het besluit van 4 februari 2010 conform de bepalingen van artikel 4.7.23, 
§4  VCRO  vanaf  12  februari  2010  tot  en  met  14  maart  2010  werd  aangeplakt  op  het  terrein 
gelegen te .......... De verzoekende partij betwist dit gegeven kennelijk niet want zij voegt bij haar 
verzoekschrift  immers  zelf  een  foto  van  het  document  waarmee  de  bestreden  beslissing  werd 
bekendgemaakt en waaruit vermelde vaststelling uitdrukkelijk blijkt. 
 
Overeenkomstig artikel 4.8.16, §2, 1°, b VCRO dienen beroepen tegen vergunningsbeslissingen 
ingesteld te worden bij de Raad binnen een vervaltermijn van dertig dagen die ingaat de dag na 
deze  van  de  aanplakking.  In  de  voorliggende  zaak  heeft  de  beroepstermijn  derhalve  een 
aanvang  genomen  op  13  februari  2010  om  af  te  lopen  op  15  maart  2010.  De  vordering  tot 
vernietiging  van  de  verzoekende  partij  werd met  een  ter  post  aangetekende  brief  van  16 maart 

RvVb - 5 

 

2010 ingediend bij de Raad zodat noodzakelijk tot de laattijdigheid en dus onontvankelijkheid van 
de vordering tot vernietiging dient besloten te worden. 
 
Gegeven  het  voorgaande  kan  de  Raad  dan  ook  niet  ingaan  op  de  vraag  tot  afstand  van  het 
geding  van  de  verzoekende  partij  aangezien  slechts  afstand  van  een  vordering  kan  gedaan 
worden op voorwaarde dat de betrokken vordering op ontvankelijke wijze werd ingediend. In de 
voorliggende aangelegenheid is dit evenwel niet geval. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

voorzitter van de derde kamer, 

 
1. Het beroep wordt onontvankelijk verklaard. 
 
2. De kosten van het beroep, bepaald op 175 euro, komen ten laste van de verzoekende partij. 
 
 
Dit  arrest  is  uitgesproken  te  Brussel,  in  openbare  terechtzitting  op  17  november  2010,  door  de 
Raad voor Vergunningsbetwistingen, derde kamer, samengesteld uit: 
 
 
Filip VAN ACKER, 
 
 
 
Hildegard PETTENS,  toegevoegd griffier. 
 
 
De toegevoegd griffier, 
 
 
 
 
 
Hildegard PETTENS 

De voorzitter van de derde kamer, 

Filip VAN ACKER 

met bijstand van 

 

 

 

 

 

 

 

RvVb - 6 

 

