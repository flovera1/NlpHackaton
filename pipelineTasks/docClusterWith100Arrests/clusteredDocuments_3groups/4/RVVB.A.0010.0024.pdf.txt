RAAD VOOR VERGUNNINGSBETWISTINGEN 

ARREST 

nr. A/2010/0024 van 8 september 2010 

in de zaak 2010/0143/A/3/0163 

......... 

 
verzoekende partij 
 
tegen: 
 
de deputatie van de provincieraad van VLAAMS-BRABANT 
 
bijgestaan en vertegenwoordigd door: 
advocaat Dany SOCQUET 
kantoor houdende te 3080 Tervuren, Merenstraat 28 
bij wie keuze van woonplaats wordt gedaan 
 
verwerende partij 
 
 

 

 

 
 
In zake: 
 
 
 
 
 
 
 
 
 
 
 
 
 
 

 
 

I. 

VOORWERP VAN DE VORDERING 

 
De vordering, ingesteld bij aangetekende brief van 12 januari 2010, strekt tot de vernietiging van 
de  beslissing  van  het  college  van  burgemeester  en  schepenen  van  de  gemeente  Diest  van  14 
september 2009 waarbij de stedenbouwkundige vergunning voor het wijzigen van het reliëf van 
een perceel gelegen te ......... z/n en met als kadastrale omschrijving ........., wordt geweigerd en 
van de beslissing van de deputatie van de provincieraad van Vlaams-Brabant op datum van 15 
december  2009,  waarbij  het  administratief  beroep  tegen  de  beslissing  van  het  college  van 
burgemeester en schepenen van de stad Diest van 14 september 2009 niet wordt ingewilligd en 
de stedenbouwkundige vergunning wordt geweigerd. 
 
 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een afschrift van het  administratief 
dossier neergelegd. De verzoekende partij heeft geen wederantwoordnota ingediend. 
 
De partijen zijn opgeroepen voor de openbare terechtzitting van 9 juni 2010. 
 
Kamervoorzitter Filip VAN ACKER heeft verslag uitgebracht. 
 
Advocaat Dany SOCQUET die verschijnt voor de verwerende partij, is gehoord. 
 
De  verzoekende  partij,  hoewel  behoorlijk  opgeroepen,  is  niet  ter  zitting  verschenen.  Gelet  op 
artikel  4.8.24  VCRO  verhindert  de  afwezigheid  van  partijen  de  geldigheid  van  de  zitting,  en 
derhalve van de behandeling van de zaak, echter niet. 
 

RvVb - 1 

 

Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

FEITEN 

 
Op  9 juni 2009  (datum  van  het  ontvangstbewijs)  dient de  verzoekende partij  bij  het  college  van 
burgemeester  en  schepenen  van  de  stad  Diest  een  aanvraag  in  voor  een  stedenbouwkundige 
vergunning  voor  “het  aanvullen  van  een  strook  weiland  met  teelaarde”.  De  aanvraag  heeft 
betrekking op een perceel gelegen te ......... z/n en met als kadastrale omschrijving .......... 
 
Het  perceel  is,  zoals  blijkt  uit  de  bestemmingsvoorschriften  van  het  bij  koninklijk  besluit  7 
november  1978  vastgestelde  gewestplan  Aarschot-Diest,  gelegen  in  landschappelijk  waardevol 
agrarisch  gebied.  Het  perceel  is  niet  begrepen  binnen  een  gebied  waarvoor  een  goedgekeurd 
bijzonder  plan  van  aanleg  of  een  gemeentelijk  ruimtelijk  uitvoeringsplan  geldt,  noch  binnen  de 
omschrijving van een behoorlijk vergunde, niet vervallen verkaveling. 
 
Ter gelegenheid van het openbaar onderzoek, georganiseerd van 22 juni 2009 tot en met 21 juli 
2009, worden twee bezwaarschriften ingediend. 
 
Op  6 
Landbouwontwikkeling Vlaams-Brabant een voorwaardelijk gunstig advies. 
 
Op 26 augustus verleent het Agentschap Natuur en Bos een ongunstig advies op grond van de 
volgende overwegingen: 
 

juli  2009  verleent  het  Departement  Landbouw  en  Visserij,  afdeling  Duurzame 

“… 
Het  betreft  een  aanvraag  voor  het  ophogen  van  een  strook  weiland  gelegen  langs  de 
..........  De  strook  is  begrensd  door  de  .........  (zuiden)  en  een  talud  (noorden).  Het  talud 
langs het noorden is als ‘graft’ te beschouwen (Klein landschapselement). 
 
Het  wijzigen  van  graften  is  verboden  volgens  artikel  7  van  het  Besluit  van  de  Vlaamse 
regering tot vaststelling van nadere regels ter uitvoering van het decreet van 21 oktober 
1997  betreffende  het  natuurbehoud  en  het  natuurlijk  milieu  (23/07/1998).  Door  de 
gevraagde ophoging verdwijnt de graft. 
 
Het Agentschap voor Natuur en Bos adviseert ONGUNSTIG omdat de gevraagde werken 
een verboden wijziging van een klein landschapselement (graft) inhouden. 
…” 

 
Met een besluit van 14 september 2009 doet het college van burgemeester en schepenen van de 
stad Diest een uitspraak over de in het kader van het openbaar onderzoek ingediende bezwaren 
en  wordt  de  aanvraag  van  de  verzoekende  partij  geweigerd.  Het  college  van  burgemeester  en 
schepenen doet hiertoe het volgende gelden: 
 

“… 
Door  het  wijzigen  van  het  reliëf  op  dit  gedeelte  van  het  perceel  verdwijnt  de  bestaande 
graft  in  het  vogelrichtlijngebied.  Hierdoor  houdt  de  aanvraag  een  bij  besluit  van 
23/07/1998 een verboden wijziging van een KLE (klein landschapselement, meer bepaald 
graft, in. 
…” 

RvVb - 2 

 

 
Dit is de eerste bestreden beslissing.  
 
Tegen  vermelde  weigeringsbeslissing  tekent  de  verzoekende  partij  op  23  september  2009 
beroep aan bij de verwerende partij.  
 
In zijn verslag van 24 november 2009 naar aanleiding van het beroep van de verzoekende partij 
adviseert de provinciale stedenbouwkundige ambtenaar: 
 

“… 
Conclusie 
De aanvraag komt niet in aanmerking voor vergunning, om volgende redenen: 
-  door uitvlakking van het restdeel verdwijnt het kombergend vermogen. De plaatselijke 
waterhuishouding wordt erdoor verstoord en de waterproblematiek wordt verschoven 
naar het openbare domein; 

-  het talud langs de ......... is een bijzonder landschapskenmerk. Het restperceel en het 
gebied ten noorden van de Grootebeek maken deel uit van een biologisch waardevol 
ruraal  landschap.  Het  wijzigen  van  het  reliëf  is  op  deze  plaatsen  vanuit  zowel 
ruimtelijk landschappelijk als historisch standpunt niet aangewezen; 

-  de weidefunctie  komt  door  het  niet  benutten van het  restdeel  niet in het  gedrang en 
doet  geen  noemenswaardige  afbreuk  aan  het  gebruiksgenot  van  het  agrarisch 
perceel. 

…” 

 
Na de verzoekende partij te hebben gehoord, beslist de verwerende partij op 15 december 2009 
om  het  beroep  van  de  verzoekende  partij  niet  in  te  willigen  en  geen  stedenbouwkundige 
vergunning te verlenen. De verwerende partij overweegt hierbij: 
 

“… 
3. De aanvraag is gedeeltelijk gelegen binnen een overstromingsgevoelige zone. Het op 
te  hogen  restdeel  van  de  weide  vangt  grotendeels  het  hemelwater  op  dat  komt  van  het 
hogere  deel.  Beide  delen  worden  van  elkaar  gescheiden  door  een  met  gras  begroeid 
talud  met  een  hoogte  die  varieert  van  ±  1.2m  tot  ±  1.7m.  Het  restdeel  heeft  een 
kombergend vermogen. Op deze plek kan het water komende van de helling, vertraagd in 
de  bodem  infiltreren.  Dit  heeft  als  gevolg  dat  er  bij  hevige  regen  enkele  plassen  blijven 
staan. Door het voorstel tot uitvlakking van de kom, verdwijnt het kombergend vermogen. 
In  deze  omstandigheden  kan  gesteld  worden  dat  de  ophoging  een  aanzienlijke  impact 
heeft op de plaatselijke waterhuishouding. 
 
De aanvrager gaat ervan uit dat de ophoging een verbetering is voor hem: het water zou 
niet  meer  stagneren  op  zijn  weide  waardoor  het  restdeel  ingelijfd  kan  worden  bij  het 
overige  deel  van  de  weide.  De  plassen  zouden  verdwijnen,  wat  een  voordeel  zou  zijn 
voor de passerende fietser. Het water zou dan ook vlotter naar de gracht kunnen aan de 
overzijde  van de  onverharde weg. Het  vraagstuk  hoe  het  water  daar  moet  raken blijft in 
het  dossier  onopgelost.  Dit  vraagstuk  speelt  zich  af  op  openbaar  domein,  buiten  de 
eigendomsperimeter  van  de  aanvrager.  Hierdoor  wordt  de  waterproblematiek  mogelijk 
afgewimpeld op het openbare domein. 
 
4.  Op  de  biologische  waarderingskaart  van  de  landschapsatlas  wordt  het  betreffende 
restdeel  samen  met  het  talud  langs  een  groot  deel  van  de  .........  (in  noordoostelijke 
richting)  aangeduid  als  een  biologisch  waardevol  complex.  Ook  de  meeste  weilanden 
rond  de  .........beek  en  rond  de  .........  en  verder naar  het  noorden  toe  hebben  eenzelfde 
biologische waardering. Ook  maakt het hele gebied ten noorden van de .........beek deel 

RvVb - 3 

 

uit van een vlakrelict binnen een traditioneel landschap. Vlakrelicten zijn een geheel van 
gronden die een vlak ruraal landschap vormen. Het zijn overblijfsels uit een vroegere tijd 
die  nog  getuigen  van  hoe  de  toestand  van  het  landschap  toen  was.  Op  basis  van  deze 
kaarten  kan  er  aan  landschapsbescherming  of  –ontwikkeling  en  ruimtelijke  planning 
worden gedaan. 
 
Ook  de  gewestplanbestemming  van  de  weide  en  het  omliggende  gebied  verwijst  naar 
deze landschapsbescherming. Artikel 15 van het KB van 28 december 1972 betreffende 
de  inrichting  en  de  toepassing  van  de  ontwerpgewestplannen  en  de  gewestplannen  is 
duidelijk aangaande de landschappelijk waardevolle agrarische gebieden. 

“De  landschappelijk  waardevolle  gebieden  zijn  gebieden  waarvoor  bepaalde 
beperkingen  gelden  met  het  doel  het  landschap  te  beschermen  of  aan 
landschapsontwikkeling te doen.” 

 
5.  Volgens  het  advies  van  Natuur  en  Bos  zou  het  talud  de  kenmerken  van  een  graft 
hebben  en  daarom  als  een  klein  landschapselement  beschouwd  worden.  Een  graft  is 
volgens de Van Daele een steil walletje, opgeworpen ter bestrijding van erosie en daarom 
begroeid  met  struikgewas.  Het  besluit  van  de  Vlaamse  Regering  van  23  juli  1998  ter 
uitvoering  van  het  decreet  van  21  oktober  1997  betreffende  het  natuurbehoud  in 
Vlaanderen,  legt  een  verbod  op  voor  het  wijzigen  van  kleine  landschapselementen.  Het 
advies van het Agentschap voor Natuur en Bos is negatief. 
 
Uit het besluit van de Vlaamse Regering van 5 juni 2009 tot aanwijzing van de instanties 
die  over  een  vergunningsaanvraag  advies  verlenen,  blijkt  dat  het  advies  van  het 
Agentschap voor Natuur en Bos niet verplichtend is: de aanvraag maakt geen deel uit van 
een grote eenheid natuur of een vogelrichtlijngebied. Niettemin is de ruimtelijke afweging 
zoals gesteld in het betreffende advies aanvaardbaar. 
 
6. Het op te hogen restdeel maakt deel uit van een groter historisch ruraal landschap. De 
weidefunctie  komt  door  het  niet  benutten  van  het  restdeel  niet  in  het  gedrang  en  doet 
geen  noemenswaardige  afbreuk  aan  de  gebruiksfunctie  van  het  agrarische  perceel.  De 
meerwaarde die gecreëerd wordt door toevoeging van het restdeel aan de weide is nihil. 
 
7.  In  bijkomende  orde  kan  gesteld  worden  dat  het  restperceel  gelegen  is  in  een  bocht 
langs  de  ..........  Het  ophogen  van  een  deel  van  de  binnenbocht  betekent  een 
zichtbelemmering, die de verkeersveiligheid niet ten goede komt. 
…” 

 
Dit is de tweede bestreden beslissing. 
 
 
 
 
 
 
 
 
 
 
 
 
 
 

RvVb - 4 

 

IV. 

ONTVANKELIJKHEID VAN DE VORDERING TOT ANNULATIE 

 

A.  Tijdigheid van het beroep 

 
De tweede bestreden beslissing werd op 22 december 2009 door de verwerende partij betekend 
aan de verzoekende partij. Het beroep werd ingesteld met een ter post aangetekende brief van 
12 januari 2010 en is bijgevolg tijdig. 
 
 

B.  Schending van artikel 4.8.16, §5 VCRO 

 
Standpunt van de partijen 
 
De  verwerende  partij  werpt  op  dat  het  voorliggende  verzoek  tot  vernietiging  onontvankelijk  is 
omdat  de  verzoekende  partij,  in  strijd  met  artikel  4.8.16,  §5  VCRO,  geen  afschrift  van  het 
verzoekschrift per beveiligde zending aan de verwerende partij zou hebben gestuurd. 
 
Beoordeling door de Raad 
 
De Raad stelt vast dat uit de door de verzoekende partij voorgelegde stukken inderdaad niet blijkt 
of  zij  daadwerkelijk heeft  voldaan  aan  de in  artikel 4.8.16,  §5  VCRO  vervatte  kennisgeving  van 
het verzoekschrift aan de verwerende partij.  
 
De Raad is niettemin van oordeel dat een schending van artikel 4.8.16, §5 VCRO niet kan leiden 
tot  de  onontvankelijkheid  van  de  vordering  op  zich  aangezien  de  bedoelde  kennisgeving  louter 
ter informatie geschiedt en derhalve, in tegenstelling tot de betekening conform artikel 4.8.17, §1, 
tweede lid VCRO, geen rechtsgevolgen creëert in hoofde van de verwerende partij en eventuele 
belanghebbenden. 
 
De exceptie kan niet worden aangenomen. 
 
 

C.  Voorwerp van het beroep 

 
De Raad stelt vast dat het beroep van de verzoekende partij gericht is tegen zowel de beslissing 
van 14 september 2009 van het college van burgemeester en schepenen van de stad Diest als 
tegen de beslissing van 15 december 2009 van de verwerende partij. 
 
Conform artikel 4.8.1, tweede lid, 1° VCRO dient de Raad zich als administratief rechtscollege uit 
te  spreken  over  beroepen  ingesteld  tegen  vergunningsbeslissingen,  zijnde  uitdrukkelijke  of 
bestuurlijke  stilzwijgende  beslissingen,  genomen  in  laatste  administratieve  aanleg,  betreffende 
het afleveren of weigeren van een vergunning.  
 
De beslissing van 14 september 2009 van het college van burgemeester en schepenen van de 
stad  Diest  kan  evenwel  niet  worden  beschouwd  als  een  vergunningsbeslissing  die  in  laatste 
administratieve aanleg werd genomen.  
 
Het  beroep,  in  zoverre  het  is  gericht  tegen  de  beslissing  van  14  september  2009,  is  daarom 
onontvankelijk. Het voorwerp van het voorliggende beroep dient derhalve noodzakelijk beperkt te 
worden tot de beslissing van 15 december 2009. 
 
 

RvVb - 5 

 

D.  Schending van artikel 4.8.16, §3, tweede lid, 5° VCRO 

 
Standpunt van de partijen 
 
De verwerende partij roept de onontvankelijkheid van het voorliggende verzoekschrift in stellende 
dat: 
 

“… 
Dat het beroep bij toepassing van artikel 4.8.16, §3 bij uw Raad dient te worden ingesteld 
bij wijze van verzoekschrift en dit verzoekschrift onder meer dient te bevatten (4.8.16, §3, 
5°) een omschrijving van: 

a.  De  geschonden  geachte  regelgeving,  stedenbouwkundige  voorschriften  of 

beginselen van behoorlijk bestuur. 

b.  De  wijze  waarop  deze  regelgeving,  voorschriften  of  beginselen  naar  het  oordeel 

van de verzoeker geschonden werden of worden. 

 
Dat in het verzoekschrift zoals ingediend per 11 januari 2010 niet wordt aangeduid welke 
regelgeving  de  verzoekende  partij  al  geschonden  zou  achten  laat  staan  welke 
stedenbouwkundig  voorschrift  of  beginsel  van  behoorlijk  bestuur  en  aldus  al  evenmin 
aanduidt  op  welke  wijze  deze  regelgeving,  voorschriften  of  beginselen  naar  het  oordeel 
van de verzoeker geschonden werden door de bestreden beslissing. 
 
Het beroep dient om deze redenen eveneens als strijdig met de voorschriften van artikel 
4.8.16, §3, als onontvankelijk te worden afgewezen. 
…” 

 
De verzoekende partij heeft geen wederantwoordnota neergelegd en is niet ter zitting verschenen 
en heeft niet geantwoord op deze door de verwerende partij opgeworpen exceptie. 
 
Beoordeling door de Raad 
 
De registratie van een inkomend verzoekschrift conform artikel 4.8.17, §1 VCRO door de griffier 
van  de  Raad,  ongeacht  of  deze  registratie  geschiedt  na  regularisatie  conform  artikel  4.8.17,  §2 
VCRO,  moet  in  essentie  worden  aangemerkt  als  de  beoordeling  van  de  vormelijke  volledigheid 
van  het  betrokken  verzoekschrift  en  impliceert  geenszins,  ook  niet  gedeeltelijk,  de  bevestiging 
van de ontvankelijkheid van het verzoekschrift.  
 
De registratie van een verzoekschrift verhindert derhalve niet dat het beroep tot schorsing en/of 
vernietiging in voorkomend geval alsnog onontvankelijk wordt verklaard indien vastgesteld moet 
worden dat de in het verzoekschrift vervatte grieven inhoudelijk niet kunnen beschouwd worden 
als een omschrijving van de geschonden geachte regelgeving, stedenbouwkundige voorschriften 
of  beginselen  van  behoorlijk  bestuur,  met  inbegrip  van  de  wijze  waarop  deze  regelgeving, 
voorschriften  of  beginselen  naar  het  oordeel  van  de  verzoekende  partij  geschonden  wordt  of 
worden. 
 
Gegeven het voorgaande dient de Raad vast te stellen dat het voorliggende verzoekschrift, zelfs 
na 
regelgeving, 
stedenbouwkundige voorschriften of beginselen van behoorlijk bestuur en derhalve evenmin van 
de  wijze  waarop  deze  regelgeving,  voorschriften  of  beginselen  naar  het  oordeel  van  de 
verzoekende partij geschonden wordt of worden. 
 
De exceptie dient aangenomen te worden. 

regularisatie,  geen  omschrijving  bevat  van  de  geschonden  geachte 

RvVb - 6 

 

 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

voorzitter van de derde kamer, 

 
1. Het beroep wordt onontvankelijk verklaard. 
 
2. De kosten van het beroep, bepaald op 175 euro, komen ten laste van de verzoekende partij. 
 
 
Dit  arrest  is  uitgesproken  te  Brussel,  in  openbare  terechtzitting  op  8  september  2010,  door  de 
Raad voor Vergunningsbetwistingen, derde kamer, samengesteld uit: 
 
 
Filip VAN ACKER, 
 
 
 
Eddie CLYBOUW, 
 
 
De griffier, 
 
 
 
 
 
Eddie CLYBOUW 

De voorzitter van de derde kamer, 

Filip VAN ACKER 

met bijstand van 

griffier. 

 

 

 

 

 

 

 

 

 

RvVb - 7 

 

