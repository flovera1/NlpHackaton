RAAD VOOR VERGUNNINGSBETWISTINGEN 

ARREST 

nr. A/2010/0033 van 20 oktober 2010 

in de zaak 2010/0309/A/3/0291 

.......... 

 

bijgestaan en vertegenwoordigd door: 
advocaat Geert AMPE 
kantoor houdende te 8400 Oostende, Kerkstraat 8 - bus 1 
bij wie keuze van woonplaats wordt gedaan 
 
tegen: 
 
de deputatie van de provincieraad van WEST-VLAANDEREN 
 
verwerende partij 
 
 
.........  
 
vertegenwoordigd door: 
 ........., gedelegeerd bestuurder 
 
 

 

 

 
 
In zake: 
 
 
 
 
 
 
 
 
 
 
 
 
 
 
 
Tussenkomende 
partij: 
 
 
 
 

I. 

VOORWERP VAN DE VORDERING 

 
De  vordering,  ingesteld  bij aangetekende brief van  24  maart  2010,  strekt  tot  de vernietiging  van 
de  beslissing  van  de  deputatie  van  de  provincieraad  van  West-Vlaanderen  op  datum  van  25 
februari  2010  waarbij  het  administratief  beroep  van  .........,  vertegenwoordigd  door  gedelegeerd 
bestuurder  .........,  tegen  het  besluit  van  27  oktober  2009  van  het  college  van  burgemeester  en 
schepenen  van  de  gemeente  Middelkerke 
.........  van  een 
stedenbouwkundige  vergunning  voor  het  renoveren  van  de  voorgevel  van  een  pand  op  een 
perceel,  gelegen  te  .........,  wordt  ingewilligd  en  de  stedenbouwkundige  vergunning  wordt 
geweigerd. 
 
 

tot  het  verlenen  aan 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een afschrift van het  administratief 
dossier neergelegd. De verzoekende partij heeft een wederantwoordnota ingediend. Het verweer 
in feite en in rechte van tussenkomende partij is vervat in haar verzoekschrift tot tussenkomst.. 
 
De partijen zijn opgeroepen voor de openbare terechtzitting van 29 september 2010. 
 
Kamervoorzitter Filip VAN ACKER heeft verslag uitgebracht. 
 
......... die verschijnt voor de tussenkomende partij, is gehoord. 

RvVb - 1 

 

 
De verzoekende partij en de verwerende partij, hoewel behoorlijk opgeroepen, zijn niet ter zitting 
verschenen.  Zowel  de  verzoekende  partij,  met  een  faxbericht  van  22  september  2010,  als  de 
verwerende partij, met een mailbericht van 28 september 2010, brachten de Raad op de hoogte 
van het feit dat ze niet ter zitting zouden verschijnen. Gelet op artikel 4.8.24 VCRO verhindert de 
afwezigheid  van  partijen  de  geldigheid  van  de  zitting,  en  derhalve  van  de  behandeling  van  de 
zaak, echter niet. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
........., vertegenwoordigd door ........., gedelegeerd bestuurder, vraagt met een op 27 mei 2010 ter 
post  aangetekend  verzoekschrift  om  in  de  hangende  procedure  tot  vernietiging  te  mogen 
tussenkomen. 
 
De voorzitter van de derde kamer heeft vastgesteld, met een beschikking van 7 juni 2010, dat er 
grond  is  om  het  verzoek  in  te  willigen  en  dat  de  verzoeker  tot  tussenkomst  kan  worden 
aangemerkt als belanghebbende in de zin van artikel 4.8.16, §1, eerste lid VCRO. 
 
 

IV. 

FEITEN 

 
Op 31 augustus 2009 (datum van het ontvangstbewijs) dient ......... – syndicus, vertegenwoordigd 
door  .........,  namens  de  verzoekende  partij bij  het college  van  burgemeester  en  schepenen  van 
de  gemeente  Middelkerke  een  aanvraag  in  voor  een  stedenbouwkundige  vergunning  voor  ‘het 
renoveren van de voorgevel’ van een pand op een perceel, gelegen te .......... 
 
Het  perceel  is,  zo  blijkt  uit  de  bestemmingsvoorschriften  van  het  bij  koninklijk  besluit  van  26 
januari  1977  vastgestelde  gewestplan  Oostende-Middenkust,  gelegen  in  woongebied.  Het 
perceel is tevens begrepen binnen de omschrijving van het bij ministerieel besluit van 25 juli 2008 
goedgekeurd  bijzonder  plan  van  aanleg  nr.  17  “Westende-Bad”.  Het  perceel  ligt  niet  binnen  de 
grenzen van een behoorlijk vergunde, niet vervallen verkaveling.   
 
Het advies van 22 september 2009 van het Agentschap voor Maritieme Dienstverlening en Kust 
is  gunstig.  Het  advies  van  28  september  2009  van  de  brandweer  van  Middelkerke  is 
voorwaardelijk  gunstig.  Het  advies  van  19  oktober  2009  van  de  gemeentelijke 
stedenbouwkundige ambtenaar is gunstig, mits het bouwvolume ongewijzigd blijft en de huidige 
lijnstelling behouden blijft. 
 
Op  27  oktober  2009  verleent  het  college  van  burgemeester  en  schepenen  van  de  gemeente 
Middelkerke  de  stedenbouwkundige  vergunning  mits  naleving  van  de  in  het  advies  van  de 
gemeentelijke stedenbouwkundige ambtenaar gestelde voorwaarde. 
 
Tegen vermelde beslissing tekent de tussenkomende partij op 20 november 2009 beroep aan bij 
de verwerende partij.  
 
In  zijn  verslag  van  13  januari  2010  adviseert  de  provinciale  stedenbouwkundige  ambtenaar  om 

RvVb - 2 

 

het  beroep  gegrond  te  verklaren  en  de  stedenbouwkundige  vergunning  te  weigeren.  De 
provinciale stedenbouwkundige ambtenaar wijst hierbij op de volgende elementen: 
 

“… 
3B TOETSING AAN WETTELIJKE EN REGLEMENTAIRE BEPALINGEN 

 
Volgens  het  uitvoeringsbesluit  van  de  Vlaamse  regering  van  23.05.2003  (en  latere 
wijzigingen)  tot  bepaling  van  de  werken  en  handelingen  die  vrijgesteld  zijn  van  de 
medewerking van een architect en volgens het uitvoeringsbesluit  van de Vlaamse regering 
van  28.05.2004  (en 
latere  wijzigingen)  betreffende  de  dossiersamenstelling,  moet 
voorliggende aanvraag ingediend worden met de medewerking van een architect en is een 
uitgebreide dossiersamenstelling vereist, vermits er constructieve ingrepen worden voorzien. 
De aanvraag werd echter ingediend volgens de eenvoudige dossiersamenstelling en zonder 
de medewerking van een architect. 
Bijgevolg ontstaat er een legaliteitsbelemmering om de aanvraag te kunnen vergunnen. 
… 
Volgens  art.  4.3.1,  §1  van  de  Vlaamse  Codex  Ruimtelijke  Ordening,  die  in  voege  treedt 
vanaf  1  september  2009,  kunnen  aanpassingen  van  de  plannen  enkel  in  eerste 
administratieve aanleg worden opgelegd en dus niet in graad van beroep. 
… 
 
3C BEOORDELING VAN DE GOEDE RUIMTELIJKE ORDENING 

 
Op zich is er geen bezwaar tegen het uitvoeren van gevelwerken aan de voorgevel van het 
appartementsgebouw  mits  de  medewerking  van  een  architect  wordt  voorzien  en  mits  de 
aanvraag ingediend wordt met een uitgebreide dossiersamenstelling. 
 
…”  

 
Gegeven het verslag van de provinciale stedenbouwkundige ambtenaar en na de partijen op 19 
januari 2010 te hebben gehoord, beslist de verwerende partij op 25 februari 2010 om het beroep 
van  de 
te  verklaren.  Zij  weigert  de 
stedenbouwkundige vergunning op grond van de volgende elementen: 
 

tussenkomende  partij  ontvankelijk  en  gegrond 

“… 
4B TOETSING AAN WETTELIJKE EN REGLEMENTAIRE BEPALINGEN 
 
Het  beroepschrift  stelt  dat  de  aanvraag  onjuist  is  voorgesteld.  De  aanvraag  zou  geen 
renovatie  betreffen  maar  een  afbraak  van  de  voorgevel  waarbij  een  aantal  constructieve 
elementen  worden  wederopgebouwd.  Ook  wordt  gewezen  dat  de  horizontale  dragende 
balken en de betonnen balkonconstructie aan de voorgevel wordt afgebroken. 
 
Overeenkomstig artikel 2 van het besluit van de Vlaamse regering van 28.05.2004 (en latere 
wijzigingen) 
eenvoudige 
dossiersamenstelling voor “verbouwings- en inrichtingswerkzaamheden binnen een gebouw 
of de werkzaamheden voor de geschiktmaking van lokalen voorzover ze noch de oplossing 
van  een  constructieprobleem  met  zich  meebrengen,  noch  de  stabiliteit  van  het  gebouw 
wijzigen”.   
 
In  casu  moet  worden  vastgesteld  dat  het  project  voorziet  in  de  afbraak  van  de  horizontale 
dragende balken aan de voorgevel en het plaatsen van nieuwe dragende balken. 
 

dossiersamenstelling, 

betreffende 

de 

volstaat 

een 

RvVb - 3 

 

Bijgevolg  moet  worden  besloten  dat  de  voorgestelde  werken  wel  degelijk  een  oplossing 
bieden voor een constructieprobleem, meer nog de stabiliteit van het gebouw wijzigen. 
 
De eenvoudige dossiersamenstelling verschaft onvoldoende gegevens om de aanvraag met 
voldoende  kennis  van  zaken  te  kunnen  beoordelen.  Er  kan  ook  opgemerkt  worden  dat  het 
aanvraagformulier en de plannen niet ondertekend werden door een architect en dat er geen 
visum van de Orde van Architecten werd aangebracht. Dit is echter wel noodzakelijk vermits 
er constructieve ingrepen worden voorzien… 
 
4C BEOORDELING VAN DE GOEDE RUIMTELIJKE ORDENING 

 
Ingevolge de onvolledigheid van het dossier, kan de goede ruimtelijke ordening niet worden 
beoordeeld. 
 
…” 

 
Dit is het bestreden beslissing. 
 
 

V. 

ONTVANKELIJKHEID VAN DE VORDERING TOT VERNIETIGING 

 

A.  Tijdigheid van de vordering 

 

De  bestreden  beslissing  werd  op  1  maart  2010  door  de  verwerende  partij  betekend  aan  de 
verzoekende partij. Het beroep werd ingesteld met een ter post aangetekende brief van 24 maart 
2010 en is bijgevolg tijdig. 
 

B.  Belang bij de vordering 

 
Op 22 september 2010 deelt de raadsman van de verzoekende partij aan de Raad het volgende 
mee: 
 

“… 
.........  heeft  inmiddels  een  bouwvergunning  bekomen  voor  de  beoogde  werken, 
bouwvergunning die tevens definitief is (en waartegen geen beroep werd aangetekend). 
 
In  die omstandigheden is  het  beroep,  dat eerder werd  aangetekend  tegen  de  beslissing 
van de deputatie van de provincie West-Vlaanderen zonder voorwerp geworden, nu mijn 
cliënte daarbij geen verder belang heeft. 
…” 

 
Op uitdrukkelijk verzoek van de Raad bezorgde de raadsman van de verzoekende partij aan de 
Raad een afschrift van de stedenbouwkundige vergunning van 6 juli 2010, een afschrift van het 
attest van aanplakking waaruit blijkt dat vermelde vergunningsbeslissing vanaf 20 juli 2010 werd 
aangeplakt  en  een  verklaring  van  29  september  2010  van  de  heer  Jean-Baptiste  GALLIN, 
verantwoordelijke van de dienst Ruimtelijke Ordening van de stad Middelkerke, waaruit blijkt dat 
geen beroep werd ingesteld tegen de stedenbouwkundige vergunning van 6 juli 2010. 
 
Beoordeling door de Raad 
 
De Raad stelt vast dat de verzoekende partij op 16 april 2010 (datum van het ontvangstbewijs), 
dit  wil  zeggen  na  het  inleiden  van  het  voorliggende  verzoekschrift  tot  vernietiging  van  de 

RvVb - 4 

 

bestreden  beslissing,  een  nieuwe  aanvraag  tot  stedenbouwkundige  vergunning  heeft  ingediend 
bij het college van burgemeester en schepenen van de gemeente Middelkerke. De aanvraag van 
16  april  2010,  die  resulteerde  in  de  vergunningsbeslissing  van  6  juli  2010,  heeft  onmiskenbaar 
hetzelfde, minstens een voldoende vergelijkbaar, voorwerp als de bestreden beslissing.  
 
Gegeven  het  voorgaande  moet  noodzakelijk  vastgesteld  worden  dat  de  verzoekende  partij, 
hetgeen  zij  overigens  niet  betwist,  niet  langer  doet  blijken  van  een  actueel  belang  en  dat  de 
voorliggende vordering bijgevolg niet langer ontvankelijk is. Aangezien de verzoekende partij zelf 
de teloorgang van haar belang bij de voorliggende vordering in de hand heeft gewerkt, komt het 
Raad  passend  voor  om  de  kosten  van  de  procedure  ten  laste  van  de  verzoekende  partij  te 
leggen. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

voorzitter van de derde kamer, 

 
1. Het beroep wordt onontvankelijk verklaard. 
 
2. De kosten van het beroep, bepaald op 175 euro, komen ten laste van de verzoekende partij. 
 
 
Dit arrest is uitgesproken te Brussel, in openbare terechtzitting op 20 oktober 2010, door de Raad 
voor Vergunningsbetwistingen, derde kamer, samengesteld uit: 
 
 
Filip VAN ACKER, 
 
 
 
Hildegard PETTENS,  toegevoegd griffier. 
 
 
De toegevoegd griffier, 
 
 
 
 
 
Hildegard PETTENS 

De voorzitter van de derde kamer, 

Filip VAN ACKER 

met bijstand van 

 

 

 

 

 

 

 

RvVb - 5 

 

