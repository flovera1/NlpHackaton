 

 

 
 
In zake:  

 

 

RAAD VOOR VERGUNNINGSBETWISTINGEN 

ARREST 

nr. A/2011/0046 van 20 april 2011 
in de zaak 2010/0297/SA/3/0280 

het college van burgemeester en schepenen van de gemeente MELLE 
 
vertegenwoordigd door: 
de heer Dirk DE MAESENEER, burgemeester, en mevrouw Elly 
STEVENS, gemeentesecretaris 
  
verzoekende partij 
 
tegen:   
 
de deputatie van de provincieraad van OOST-VLAANDEREN 
 
vertegenwoordigd door: 
mevrouw Kaat VAN KEYMEULEN 
 
verwerende partij 
 

 

 

Tussenkomende       de nv ......... 
partij :   

 

 
bijgestaan en vertegenwoordigd door: 
advocaat Bruno VAN CAUWENBERGH 
kantoor houdende te 9310 Aalst, Achterstraat 43 
bij wie keuze van woonplaats wordt gedaan 

 

 
 

I. 

VOORWERP VAN DE VORDERING 

 
De vordering, ingesteld bij aangetekende brief van 31 maart 2010, strekt tot de vernietiging van 
het besluit van de deputatie van de provincieraad van Oost-Vlaanderen van 4 maart 2010. 
 
Met dit besluit heeft de verwerende partij het administratief beroep van de tussenkomende partij 
tegen  de  weigeringsbeslissing  van  de  verzoekende  partij  van  28  april  2009  voorwaardelijk 
ingewilligd. 
 
De  verwerende  partij  heeft  aan  de  tussenkomende  partij  de  stedenbouwkundige  vergunning 
verleend voor het  bouwen van kantoorruimte volgens het ingediend plan, mits uitsluiting van de 
zijdeur die uitgeeft op het links aanpalend perceel. 
 
Het betreft een perceel gelegen te Melle, ......... en met als kadastrale omschrijving .......... 
 
 
 

RvVb - 1 

 

 

II. 

VERLOOP VAN DE RECHTSPLEGING 

 
De verwerende partij heeft  geen antwoordnota ingediend en een afschrift van het administratief 
dossier  neergelegd.  De  verzoekende  partij  heeft  geen  wederantwoordnota  of  toelichtende  nota 
ingediend. De tussenkomende partij heeft een schriftelijke uiteenzetting ingediend. 
 
De partijen zijn opgeroepen voor de openbare terechtzitting van 6 april 2011, alwaar de vordering 
tot vernietiging werd behandeld. 
 
Kamervoorzitter Filip VAN ACKER heeft verslag uitgebracht. 
 
Mevrouw  Kaat  VAN  KEYMEULEN  die  verschijnt  voor  de  verwerende  partij  en  advocaat  Bruno 
VAN CAUWENBERGH die verschijnt voor de tussenkomende partij, zijn gehoord. 
 
De  verzoekende  partij,  hoewel  behoorlijk  opgeroepen,  is  niet  ter  zitting  verschenen.  Gelet  op 
artikel 4.8.24 VCRO verhindert de afwezigheid van partijen de geldigheid van de zitting, en dus 
van de behandeling van de zaak, echter niet. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
De nv ......... vraagt met een op 1 juni 2010 ter post aangetekend verzoekschrift om in het geding 
te mogen tussenkomen. 
 
De voorzitter van de derde kamer heeft vastgesteld, met een beschikking van 9 juni 2010, dat er 
grond  is  om  het  verzoek  in  te  willigen  en  dat  de  verzoeker  tot  tussenkomst  aangemerkt  kan 
worden als belanghebbende in de zin van artikel 4.8.16, §1, eerste lid VCRO voor wat betreft de 
behandeling van de vordering tot vernietiging. 
 
De  nv  .........  werd  uitgenodigd  om  ter  gelegenheid  van  het  indienen  van  haar  schriftelijke 
uiteenzetting haar actueel geldende statuten evenals de beslissing om in rechte te treden voor de 
Raad van het daartoe gemachtigde orgaan voor te leggen. 
 
De Raad stelt vast dat hieraan werd voldaan. Het verzoek tot tussenkomst is ontvankelijk. 
 
 

IV. 

FEITEN 

 
Op 18 maart 2009 dient de tussenkomende partij bij de verzoekende partij een aanvraag in voor 
een stedenbouwkundige vergunning voor “het bouwen van een kantoorruimte”.  
 
Het  perceel  is,  zo  blijkt  uit  de  bestemmingsvoorschriften  van  het  bij  koninklijk  besluit  van  14 
september 1977 vastgesteld gewestplan ‘Gentse en Kanaalzone’, gelegen in woongebied.  
 

RvVb - 2 

 

Het  perceel  is  niet  gelegen  binnen  een  gebied  waarvoor  een  goedgekeurd  bijzonder  plan  van 
aanleg  of  ruimtelijk  uitvoeringsplan  geldt,  noch  binnen  de  omschrijving  van  een  behoorlijk 
vergunde, niet vervallen verkaveling. 
 
Naar  aanleiding  van  het  openbaar  onderzoek,  georganiseerd  van  25  maart  2009  tot  en  met  24 
april  2009,  wordt  één  bezwaarschrift  ingediend,  medeondertekend  door  22  aanpalende 
eigenaars.  
 
Het  Agentschap  Wegen  en  Verkeer  meldt  op  25  maart  2009  dat  geen  advies  wordt  verleend 
inzake  onderhavige  aanvraag  tot  stedenbouwkundige  vergunning  daar  het  eigendom  niet 
rechtstreeks paalt aan een gewestweg. 
 
De  brandweer  verleent  op  28  maart  2009  een  voorwaardelijk  gunstig  advies  waarbij  de 
voorwaarden  betrekking  hebben  op  brandtechnische  maatregelen  die  geen  invloed  hebben  op 
het stedenbouwkundig aspect van het dossier.  
 
Op 28 april 2009 weigert de verzoekende partij de stedenbouwkundige vergunning. 
 
Tegen deze beslissing tekent de tussenkomende partij op 15 mei 2009 administratief beroep aan 
bij de verwerende partij. 
 
De dienst Ruimtelijke Ordening van de provincie Oost-Vlaanderen brengt op 14 januari 2010 een 
finaal  verslag  uit.  De  dienst  Ruimtelijke  Ordening  concludeert  dat  de  aanvraag  niet  voor 
vergunning vatbaar is. 
 
Na  de  tussenkomende  partij  te  hebben  gehoord  op  10  november  2009,  beslist  de  verwerende 
partij  op  4  maart  2010  om  het  beroep  voorwaardelijk  in  te  willigen  en  de  stedenbouwkundige 
vergunning te verlenen volgens ingediend plan mits uitsluiting van de zijdeur die uitgeeft op het 
links aanpalend perceel.  

 

Dit is de bestreden beslissing. Met een arrest van 16 februari 2011 (nr. S/2011/0008) verklaarde 
de Raad de vordering tot schorsing van de verzoekende partij onontvankelijk. 
 
 

V. 

ONTVANKELIJKHEID VAN DE VORDERING TOT VERNIETIGING 

 

A.  Ontvankelijkheid wat betreft de tijdigheid van het beroep 

 
De bestreden beslissing werd met een aangetekende brief van  16 maart 2010 betekend aan de 
verzoekende partij. Het beroep van de verzoekende partij werd ingesteld met een aangetekende 
brief van 31 maart 2010 zodat aangenomen moet worden dat het beroep tijdig werd ingesteld. 
 

B.   Ontvankelijkheid  wat  betreft  het  belang  en  de  hoedanigheid  van  de  verzoekende 

partij 

 
Standpunt van de partijen 
 
De  tussenkomende  partij  werpt  met  betrekking  tot  de  ontvankelijkheid  van  het  voorliggende 
beroep volgende exceptie op: 
 

“… 

RvVb - 3 

 

Het  verzoekschrift  tot  schorsing  en  vernietiging  is  ingediend  door  “de  heer  Dirk  DE 
MAESENEER, burgemeester en Elly STEVENS, gemeentesecretaris namens het College 
van Burgemeester en Schepenen”. 
 
ingediend  namens  de  gemeente  door  de  Burgemeester  of  de 
Het  beroep 
Gemeentesecretaris  is  niet  ontvankelijk  (J.  BAERT  en  G.  DEBERSAQUES,  Raad  van 
State, Afdeling Administratie, 2. Ontvankelijkheid, Brugge, die Keure, 1996, 177).   
 
Er ligt geen enkel bewijs voor dat het College van Burgemeester en Schepenen van Melle 
tijdig beslist heeft om een verzoekschrift tot schorsing in te dienen bij Uw Raad. 
 
Het verzoekschrift is niet ontvankelijk. 
…” 

 
Naar  aanleiding  van  het  tussenarrest  van  17  augustus  2010  (nr.  S/2010/0048)  bracht  de 
tussenkomende partij een aanvullende nota bij waarin zij het volgende meldt: 
 

“… 
Verwijzend  naar  de  inhoud  van  het  schrijven  van  Uw  Raad  dd.  8  oktober  heeft 
verzoekende partij verzaakt aan de indiening van een aanvullende nota met neerlegging 
van voormeld besluit van 23 maart 2010.   
 
Voor zoveel als nodig en voor alle duidelijk- en volledigheid wenst tussenkomende partij 
te  benadrukken  dat  zij  onmiddellijk  na  Uw  tussenarrest  van  17  augustus  11,  een 
vaststelling van deurwaarder heeft gelast m.b.t. dat bewust besluit van 23 maart 2010.  
 
In bijlage en als extra stuk wordt in voormelde zin het proces-verbaal van vaststelling van 
1 september 2010 toegevoegd waaruit de notulen van het College van Burgemeester en 
Schepenen  dd.  23  maart  2010  enkel  de kennisname  van  het  besluit  van  de  deputatie  4 
maart 2010 blijkt doch geen enkel document/besluit verwijst naar enige procesvolmacht.   
 
Het  verzoekschrift  tot  schorsing  en  annulatie  zoals  door  verzoekende  partij  ingediend  is 
dan ook onontvankelijk, minstens dient vastgesteld te worden dat verzoekende partij door 
te  verzaken  aan  neerlegging  van  een  aanvullende  nota  geen  blijk  meer  geeft  over  enig 
procesbelang te beschikken.  
…” 

 
Beoordeling door de Raad 
 
De  Raad  stelt  vast  dat  de  verzoekende  partij,  hoewel  zij  daar  reeds  uitdrukkelijk  om  werd 
gevraagd bij tussenarrest van 17 augustus 2010 (nr. S/2010/0048), tot op heden heeft nagelaten 
een afschrift van het besluit van 23 maart 2010 aan de Raad te bezorgen. De Raad kan bijgevolg 
niet nagaan of de verzoekende partij daadwerkelijk tijdig en op regelmatige wijze heeft beslist om 
in rechte op te treden. Deze vaststelling volstaat om tot de onontvankelijkheid van het beroep te 
besluiten. 
 
 
 
 
 
 
 

RvVb - 4 

 

OM DEZE REDENEN BESLIST DE RAAD VOOR VERGUNNINGSBETWISTINGEN 

voorzitter van de derde kamer, 

 
1. Het beroep wordt onontvankelijk verklaard. 
 
2. De kosten van het beroep, bepaald op 175 euro, komen ten laste van de verzoekende partij. 
 
 
Dit  arrest  is  uitgesproken  te  Brussel,  in  openbare  terechtzitting  op  20  april  2011,  door  de Raad 
voor Vergunningsbetwistingen, derde kamer, samengesteld uit: 
 
 
Filip VAN ACKER, 
 
 
 
Eddie CLYBOUW, 
 
 
De griffier, 
 
 
 
 
 
Eddie CLYBOUW 
 

De voorzitter van de derde kamer, 

Filip VAN ACKER 

met bijstand van 

griffier. 

 

 

 

 

 

 

 

 

 

RvVb - 5 

 

