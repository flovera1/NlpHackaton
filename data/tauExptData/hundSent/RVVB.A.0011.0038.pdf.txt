 

 

 
 
In zake:  

 

RAAD VOOR VERGUNNINGSBETWISTINGEN 

ARREST 

nr. A/2011/0038 van 4 april 2011 
in de zaak 2010/0466/A/1/0430 

 

de heer .........  
 
bijgestaan en vertegenwoordigd door: 
advocaat Patrick LACHAERT 
kantoor houdende te 9820 Merelbeke, Hundelgemsesteenweg 166 bus 5-
6 
bij wie keuze van woonplaats wordt gedaan 
  
verzoekende partij 

tegen: 
 
de deputatie van de provincieraad van OOST-VLAANDEREN 
 
verwerende partij 
 
* 
het college van burgemeester en schepenen van de gemeente LAARNE 
 
bijgestaan en vertegenwoordigd door: 
advocaten Dirk LINDEMANS en Filip DE PRETER 
kantoor houdende te 1800 Brussel, Keizerslaan 3 
bij wie keuze van woonplaats wordt gedaan 
 
tussenkomende partij 

 

 
 

I. 

VOORWERP VAN DE VORDERING 

 
De vordering, ingesteld bij aangetekende brief van 28 mei 2010, strekt tot de vernietiging van het 
besluit van de deputatie van de provincieraad van Oost-Vlaanderen van 29 april 2010. 
 
Met  dit  besluit  heeft  de  deputatie  het  administratief  beroep  van  de  verzoekende  partij  tegen  de 
weigeringsbeslissing van het college van burgemeester en schepenen van de gemeente Laarne 
van 6 november 2008 verworpen. 
 
De deputatie heeft aan de verzoekende partij de stedenbouwkundige vergunning geweigerd voor 
het bouwen van een loods/hangaar voor land- en tuinbouwbedrijf (uitbreiding), laad- en loskade 
en betonverhardingen (regularisatie as built). 
 
Het betreft een perceel gelegen te Laarne, ......... en met als kadastrale omschrijving .......... 
 

RvVb - 1 

 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een  afschrift  van  het  administratief 
dossier  neergelegd.  De  verzoekende  partij  heeft  een  wederantwoordnota  ingediend.  De 
tussenkomende partij heeft een schriftelijke uiteenzetting ingediend. 
 
De  partijen  zijn  opgeroepen  voor  de  openbare  terechtzitting  van  28  maart  2011,  alwaar  de 
vordering tot vernietiging werd behandeld. 
 
Kamervoorzitter Eddy STORMS heeft verslag uitgebracht.  
 
Advocaat  Patrick  LACHAERT  die  verschijnt  voor  de  verzoekende  partij,  de  heer  Johan 
KLOKOCKA  die verschijnt voor de verwerende partij en advocaat Bert VAN HERREWEGHE die 
loco advocaat Dirk LINDEMANS verschijnt voor de tussenkomende partij, zijn gehoord.  
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 

III. 

TUSSENKOMST 

 
Het college van burgemeester en schepenen van de gemeente LAARNE vraagt met een op 15 
juli 2010 ter post aangetekend verzoekschrift om in het geding te mogen tussenkomen. 
 
De voorzitter van de eerste kamer heeft vastgesteld, met een beschikking van 30 juli 2010, dat er 
grond  is  om  het  verzoek  in  te  willigen  en  dat  de  verzoeker  tot  tussenkomst  aangemerkt  kan 
worden als belanghebbende in de zin van artikel 4.8.16, §1, eerste lid VCRO voor wat betreft de 
behandeling van de vordering tot vernietiging. 
 

IV. 

FEITEN 

 
Op 19 juni 2008 (datum van het ontvangstbewijs) dient de verzoekende partij bij het college van 
burgemeester  en  schepenen  van  de  gemeente  Laarne  een  aanvraag 
in  voor  een 
stedenbouwkundige  vergunning  voor  “het  bouwen  van  een  loods/hangaar  voor  land-  en 
tuinbouwbedrijf (uitbreiding), een laad- en loskade en betonverhardingen (regularisatie as built)”.  
 
Het  perceel  is,  zo  blijkt  uit  de  bestemmingsvoorschriften  van  het  bij  koninklijk  besluit  van  14 
september 1977 vastgestelde gewestplan ‘Gentse en Kanaalzone’, gelegen in agrarisch gebied.  
 
Het  perceel  is  niet  gelegen  binnen  een  gebied  waarvoor  een  goedgekeurd  bijzonder  plan  van 
aanleg  of  ruimtelijk  uitvoeringsplan  geldt,  noch  binnen  de  omschrijving  van  een  behoorlijk 
vergunde, niet vervallen verkaveling. 
 
Naar aanleiding van het openbaar onderzoek, georganiseerd van 25 juni 2008 tot en met 24 juli 
2008,  worden  24  bezwaarschriften  ingediend.  Deze  hebben  voornamelijk  betrekking  op  de 
onverenigbaarheid  van  de  aangevraagde  bouwwerken  met  de  plaatselijke  omgeving,  de 
commerciële doeleinden van het bedrijf in agrarisch gebied en lawaai- en verkeershinder die de 
aangevraagde bouwwerken zouden veroorzaken. 
 
Het departement Landbouw en Visserij, afdeling Duurzame Landbouwontwikkeling verleent op 25 
juni 2008 een gunstig advies. 

RvVb - 2 

 

 
Op  14  augustus  2008  verleent  het  college  van  burgemeester  en  schepenen  van  de  gemeente 
Laarne het volgende ongunstig preadvies: 
 

 

 

“… 
Overwegende dat het college van oordeel is  
-  Dat het gebouw inderdaad niet dienstig is voor land- en tuinbouw doch voor overslag 
van  bloemen  en  planten  bestemd  voor  export,  verkoop  aan  warenhuizen  en 
groothandel.  Bij  plaatsbezoek  op  18  juni  2008  stonden  een  100-tal  containers  met 
ingevoerde  planten  (kas-  en  kamerplanten  waaronder  veel  orchideeën  en  andere 
warm te telen planten) 

-  Het  is  duidelijk  dat  het  bedrijf  zonevreemd  is  en  dienstig  voor  commerciële 

doeleinden, ook de aanwezigheid van 5 los- en laadkades wijzen hierop 

-  Het gebouw past niet in een landelijke omgeving 
-  Het wooncomfort van de bewoners van de ganse straat komt in het gedrang door de 
grootschalige aan- en afvier van planten dag en nacht, vooral ’s avonds en ’s nachts, 
ook in het weekend 

-  Hinder  en  onveilig  verkeer,  lawaaihinder,  de  .........  is  niet  ingericht  voor  zoveel  druk 

en zwaar vervoer 

-  Er zijn veel fietsers in die straat, ook schoolgaande jeugd, fietsnetwerk, dit zorgt voor 

gevaarlijke verkeerssituaties 

-  De beek S142 van 2e categorie loopt langs de ........., het wegdek ligt deze kant lager 

en door het zwaar verkeer komt het wegdek nog meer onder druk 

-  Dergelijke activiteit hoort thuis in industriezone 
-  Visuele hinder, de loods is veel te grootschalig voor een land- en tuinbouwbedrijf 
-  Het gebouw is in overtreding veel groter gebouwd 
-  Het gebouw heeft een te grote impact op het open gebied en landelijke omgeving 
-  De 

tuinbouwbedrijf, 

aanvraag 

in  werkelijk 

is 

betreft 

opnieuw 

het 

plantenverdeelcentrum 

-  Bij  regularisatie  wordt  een  precedent  geschapen,  wat  een  uitholling  van  het 

handhavingsbeleid is 

-  De  chrysantenteelt  is  verminderd.  Op  een  deel  van  de  gronden  worden  teelten 
gekweekt  (zoals  aardappelen)  die  rechtstreeks  van  het  veld  worden  afgevoerd,  ook 
de  chrysanten  werden  vorig  jaar  rechtstreeks  van  het  veld  afgevoerd,  dus  de  loods 
wordt niet gebruikt voor eigen teelten en heeft duidelijk een andere bestemming dan 
tuinbouwbedrijf 

-  Volgens de statuten van de vennootschap is het doel: groothandel, aan- en verkoop, 
in- en uitvoer, kweken van chrysanten en andere planten. De vennootschap heeft dan 
ook een commerciële functie en is geen tuinbouwbedrijf 

-  Er is geen milieuvergunning aangevraagd 
-  De huidige activiteit is ook nu niet in overeenstemming met de aanvraag 
Overwegende dat bij navraag aan de afdeling Duurzame Landbouwontwikkeling of zij ter 
plaatse zijn geweest voor hun advies,  meldden dat dit niet gebeurde en zij enkel op het 
dossier afgaan en zij dus van de huidige activiteiten niet kunnen op de hoogte zijn; 
Overwegende tevens de vaststellingen van de bouwinspectie 27 juni 2008 
 
Het college verleent ongunstig advies…” 

 
De  gewestelijke  stedenbouwkundige  ambtenaar  verleent  op  datum  van  29  oktober  2008  een 
ongunstig advies met de volgende motivering: 
 

“… 

RvVb - 3 

 

Het  ingediende  bouwaanvraagdossier  is  volledig  en  de  procedure  tot  behandeling  van 
deze  aanvraag  is  correct  verlopen.  Ik  sluit  mij  volledig  aan  bij  de  planologische  en 
ruimtelijke  motivering  van  deze  aanvraag,  zoals  opgebouwd  door  het  college  van 
burgemeester en schepenen 
…” 

 
 
Het  college  van  burgemeester  en  schepenen  van  de  gemeente  Laarne  weigert  op  6  november 
2008 een stedenbouwkundige vergunning aan de verzoekende partij en neemt in haar motivering 
het  ongunstige  preadvies  van  14  augustus  2008  van  het  college  van  burgemeester  en 
schepenen en de het ongunstige advies van de gewestelijk stedenbouwkundig ambtenaar van 29 
oktober 2008 over. 
 
Tegen deze beslissing tekent de verzoekende partij op 7 januari 2009 administratief beroep aan 
bij de verwerende partij. 
 
Na  de  raadsman  van  de  huidige  verzoekende  partij  en  de  raadsman  van  de  huidige 
tussenkomende  partij  te  hebben  gehoord  op  12  maart  2009  en  18  juni  2009,  beslist  de 
verwerende  partij  op  29  april  2010  om  het  beroep  niet  in  te  willigen  en  de  stedenbouwkundige 
vergunning te weigeren en overweegt hierbij het volgende: 

 

“… 

2.1 Beschrijving van de omgeving, de bouwplaats en het project 

… 

Op het terrein in kwestie staat een grootschalige loods met industrieel voorkomen die de 
omgeving beheerst naar beeldvorming toe. 
Voor de plaats waar deze loods staat werd door de deputatie op 8 mei 2008 vergunning 
gegeven voor de realisatie van: 

- het slopen van een stal en van een bergplaats/veldschuur; 
- het  bouwen  van  een  (deels  ondergrondse)  laadkade  met  een  oppervlakte  van 

13,25 x 24 m en dit op ca. 3 m vanaf de weggrens; 

- het  aanleggen  van  betonverhardingen  met  een  oppervlakte  van  ca.  500  m²  naast 

en voor de laadkade; 

- het  bouwen  van  een  loods/hangaar  voor  land-  en  tuinbouwbedrijf  met  een 
oppervlakte van gemiddeld 102,95 x 40 m en een hoogte van 6 m aan de kroonlijst 
en  8,65  m  aan  de  nok,  de  inplanting  was  voorzien  op  ca.  19  à  63  m  achter  de 
weggrens; 

- het  bouwen  van  een  regenwatersilo  met  diameter  15,48  m  tot  2,12  m  uitstekend 
boven het maaiveld en reikend tot 1 m onder het maaiveld (inhoud van ca. 575 m³) 
achter de loods/hangaar. 

Deze loods zou wanden krijgen van silex-beton en een hellend dak van grijze golfplaten; 
de loods was bedoeld voor veeteelt (15 ligveeboxen) en voor de bloemisterij. 

Deze loods werd nooit gerealiseerd. 
In de plaats werd ongeveer op dezelfde inplanting (22 m tot 69 m van de weg), eveneens 
deels  achter  de  woning  nr.  55,  een  loods  gebouwd  met  platte  bedaking  over  een 
oppervlakte van 42,66 m bij 100,47 m. 

Deze loods verschilt van de vorige ondermeer door de hogere kroonlijst die van 6 m werd 
opgetrokken  naar  7,90  m,  door  de  aanwezigheid  van  2  extra,  deels  ondergrondse, 
laadkades  (met  laadpoorten)  in  de  voorgevel,  wat  het  totaal  op  5 brengt  met  daarnaast 
nog  twee  gelijkvloerse  industriële  poorten  door de  7  m  hoge  glazen  inkompartij  en  door 
de extra bouwlaag met 36,50 lopende meter ramen op de verdieping. 

RvVb - 4 

 

De  buiteninrichting  voorziet  in  een  betonverharding  voor  parking  en  loskades  over  een 
breedte van 45 m aan de straat (tot aan de loods). 

De loods wordt niet langer aangevraagd voor veeteelt (behoudens nog 3 boxen achteraan 
rechts),  doch  nagenoeg  volledig  voor  de  verwerking  van  de  eigen  chrysantenkweek  ter 
plaatse (over een oppervlakte van 23 ha). 

Aan  de  binnenkant  wordt  een  receptiebalie  van  30  m²  voorzien  met  sanitair  en  twee 
koelcellen op het gelijkvloers, op de verdieping voorziet  men een presentatieruimte voor 
nieuwigheden van 120 m², bureauruimte van 140 m², sanitair hierbij, een kitchenette van 
90 m², een kleedkamer van 60 m² en extra stockageruimte en een wachtplaats/rustruimte. 
 

 

1.1.1  De juridische aspecten 

De  aanvraag  kan  bezwaarlijk  in  overeenstemming  geacht  worden  met  de  voorschriften 
van  het  geldend  gewestplan  op  basis  van  de  door  appellant  voorgebrachte  stukken.   
Het  gebouw  staat  vandaag  de  dag  immers  leeg,  minstens  zijn  de  aldaar  ontwikkelde 
activiteiten  quasi  onbestaand,  en  onvoldoende  om  een  dergelijk  gebouw 
te 
verantwoorden. 
De overeenstemming met de bestemming agrarisch gebied is niet aangetoond.   

Waarom  de  oorspronkelijk  vergunde  plannen,  ontworpen  i.f.v.  de  beoogde  agrarische 
bestemming, niet uitgevoerd werden is onduidelijk, wat het vermoeden doet ontstaan dat 
het geheel een polyvalent karakter moest krijgen. 

Bijgevolg  stelt  zich  hier  een  planologische  onverenigbaarheid,  zodat  er  een 
legaliteitsbelemmering  bestaat  voor  het  verlenen  van  een  stedenbouwkundige 
vergunning. 

Gezien het een regularisatie betreft dient enige omzichtigheid nopens de intentie van de 
aanvrager aan  de  dag  gelegd,  het  zou  immers kunnen dat  men  ab  initio niet  de  intentie 
had  de  vergunning  van  2003  te  volgen  en  men,  zoals  wordt  beweert  in  de  tientallen 
bezwaarschriften, een bloemengroothandelsbedrijf hier zou runnen. 

Het gebruik, zoals men naar voren brengt in de bezwaren, namelijk het aanwenden van 
deze  infrastructuur  voor  opslag/overslag  van  bloemen  of  planten,  of  voor  de  handel 
(groothandel  of  detailhandel)  in  planten,  of  als  distributiecentrum/transportbedrijf  voor 
planten, zou niet verzoenbaar zijn met de gewestplanbestemming en niet als agrarisch of 
para-agrarisch kunnen worden gekwalificeerd. Een bedrijf dat dergelijke activiteiten doet, 
dient  verwezen  naar  een  specifieke  daartoe  bedoelde  (bedrijven)zone  en  tast  de 
landbouwstructuren  en  landbouwdynamiek  aan  in  een  agrarisch  gebied.  Bovendien  zou 
de dynamiek van een dergelijk bedrijf vele malen de draagkracht van de buurt overstijgen 
en alleen al uit hoofde van zijn mobiliteitsprofiel onverzoenbaar zijn met deze omgeving, 
los  van  de  evidente  onbestaanbaarheid  van  een  dergelijk  gebruik  met  de  vigerende 
gewestplanbestemming. 

1.1.2  De goede ruimtelijke ordening 

Gelet  op  de  hiervoor  aangehaalde  legaliteitsbelemmeringen  voor  het  verlenen  van  een 
stedenbouwkundige  vergunning  zijn  verdere  opportuniteitsafwegingen  niet  meer  aan  de 
orden. 

1.2  Conclusie 

Uit wat voorafgaat dient besloten dat het beroep niet vatbaar is voor inwilliging. 

Stedenbouwkundige vergunning dient te worden geweigerd. 
…” 

 

 

RvVb - 5 

 

Dit is de bestreden beslissing. 
 
 

V. 

ONDERZOEK VAN DE VRAAG TOT AFSTAND VAN GEDING 

 
Op de openbare terechtzitting van 28 maart 2011 deelt de raadsman van de verzoekende partij 
mee dat de verzoekende partij afstand doet van het geding. 
 
De  verwerende  partij  en  de  tussenkomende  partij  hebben  verklaard  geen  bezwaar  te  hebben 
tegen deze afstand van het geding. 
 
Er zijn geen redenen die zich verzetten tegen de inwilliging van de afstand van  het geding door 
de verzoekende partij. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

voorzitter van de eerste kamer, 

 
1. De afstand van het geding wordt vastgesteld. 
 
2. De kosten van het beroep, bepaald op 175 euro, komen ten laste van de verzoekende partij. 
 
 
Dit  arrest  is  uitgesproken  te  Brussel,  in  openbare  terechtzitting  op  4  april  2011,  door  de  Raad 
voor Vergunningsbetwistingen, eerste kamer, samengesteld uit: 
 
 
Eddy STORMS, 
 
 
 
Heidi HUANG,  
 
 
De toegevoegd griffier, 
 
 
 
 
 
Heidi HUANG   
 

De voorzitter van de eerste kamer, 

toegevoegd griffier. 

met bijstand van 

Eddy STORMS 

 

 

 

 

 

 

 

 

 

RvVb - 6 

 

