 

 

 
 
In zake: 
 
 
 
 
 
 
 
 
 
 
 
 
 
 
 
 
 
 
 
 
Tussenkomende 
partijen : 

RAAD VOOR VERGUNNINGSBETWISTINGEN 

TUSSENARREST 

nr. A/2011/0011 van 15 februari 2011 

in de zaak 2009/0094/A/2/0056 

de gemeente Sint-Genesius-Rode, vertegenwoordigd door het college 
van burgemeester en schepenen, 1640 Sint-Genesius-Rode, 
Dorpsstraat 46 
 
bijgestaan en vertegenwoordigd door: 
advocaten Dirk LINDEMANS en Jochen HONNAY 
kantoor houdende te 1000 Brussel , Keizerslaan 3 
 
verzoekende partij 

 

tegen: 
 
de deputatie van de provincieraad van VLAAMS-BRABANT 
 
bijgestaan en vertegenwoordigd door: 
advocaat Michel VAN DIEVOET 
kantoor houdende te 1000 Brussel, Boomstraat 14 
bij wie keuze van woonplaats wordt gedaan 
  
verwerende partij 
 
1. 
2. 
 
bijgestaan en vertegenwoordigd door: 
advocaat Jan BOUCKAERT 
kantoor houdende te 1000 Brussel, Loksumstraat 25 
bij wie keuze van woonplaats wordt gedaan 
  

.........  
......... 

 

I. 

VOORWERP VAN DE VORDERING 

 
De  vordering,  ingesteld  bij  aangetekende  brief  van  3  december  2009,  strekt  tot  de  vernietiging 
van het besluit van de deputatie van de provincieraad van Vlaams-Brabant van 27 oktober 2009. 
 
Met dit besluit heeft de deputatie het administratief beroep van de tussenkomende partijen tegen 
de weigeringsbeslissing  van het college van burgemeester en schepenen van de gemeente Sint-
Genesius-Rode van 14 mei 2009 ingewilligd. 
 
De deputatie heeft aan de tussenkomende partijen de stedenbouwkundige vergunning verleend 
voor het verbouwen van een bestaande woning. 
 

RvVb - 1 

 

Het betreft een perceel gelegen te ......... en met kadastrale omschrijving .......... 
 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een  afschrift  van  het  administratief 
dossier  neergelegd.  De  verzoekende  partij  heeft  een  wederantwoordnota  ingediend.  De 
tussenkomende partijen hebben een schriftelijke uiteenzetting ingediend. 
 
De  partijen  zijn  opgeroepen  voor  de  openbare  terechtzitting  van  13  april  2010,  alwaar  de 
vordering tot vernietiging werd behandeld. 
 
Kamervoorzitter Hilde LIEVENS heeft verslag uitgebracht.  
 
Advocaat  Dirk  LINDEMANS  die  verschijnt  voor  de  verzoekende  partij,  advocaat  Filip  VAN 
DIEVOET  die  loco  advocaat  Michel  VAN  DIEVOET  verschijnt  voor  de  verwerende  partij  en 
advocaat Jan BOUCKAERT die verschijnt voor de tussenkomende partijen, zijn gehoord.  
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
......... vragen met een op 4 februari 2010 ter post aangetekend verzoekschrift om in het geding te 
mogen tussenkomen. 
 
De voorzitter van de tweede kamer heeft vastgesteld, met een beschikking van 9 februari 2010, 
dat  er grond is om het  verzoek in  te  willigen  en  dat  de  verzoekers  tot  tussenkomst aangemerkt 
kunnen  worden  als  belanghebbende  in  de  zin  van  artikel  4.8.16,  §1,  eerste  lid  VCRO  voor  wat 
betreft de behandeling van de vordering tot vernietiging. 
 
 

IV. 

FEITEN 

 
Op  10  december  2008  verkrijgen  de  tussenkomende  partijen  een  voorwaardelijk  gunstig 
stedenbouwkundig attest voor de verbouwing (renovatie en uitbreiding) van hun woning. 
 
De gemeente verbindt een voorwaarde aan dit stedenbouwkundig attest, met name: “voor zover 
het eigendom paalt aan een uitgeruste openbare weg”. 
 
Op 26 februari 2009 (datum van het ontvangstbewijs) dienen de tussenkomende partijen bij het 
college van burgemeester en schepenen van de gemeente Sint-Genesius-Rode een aanvraag in 
voor een stedenbouwkundige vergunning voor “de verbouwing (renovatie en uitbreiding) van hun 
woning”.  
 
Het perceel is, zo blijkt uit de bestemmingsvoorschriften van het bij koninklijk besluit van 7 maart 
1977  vastgesteld  gewestplan  ‘Halle-Vilvoorde-Asse’,  gelegen  in  landschappelijk  waardevol 
agrarisch gebied.  
 

RvVb - 2 

 

Het  perceel  is  niet  gelegen  binnen  een  gebied  waarvoor  een  goedgekeurd  bijzonder  plan  van 
aanleg  of  ruimtelijk  uitvoeringsplan  geldt,  noch  binnen  de  omschrijving  van  een  behoorlijk 
vergunde, niet vervallen verkaveling. 
 
De woning is zonevreemd. 
 
De  tussenkomende  partijen  zijn  met  de  verzoekende  partij  in  een  burgerlijke  procedure 
verwikkeld omtrent het karakter van de weg waarop hun woning uitgeeft.  
 
Naar aanleiding van het openbaar onderzoek, georganiseerd van 8 april 2009 tot en met 8 mei 
2009, worden geen bezwaarschriften ingediend.  
 
De  afdeling  Duurzame  Landbouwontwikkeling  Vlaams-Brabant  brengt  op  26  mei  2009  een 
voorwaardelijk gunstig advies uit. 
 
Het  college  van  burgemeester en  schepenen  van  de  gemeente Sint-Genesius-Rode  weigert  op 
14  mei  2009  de  stedenbouwkundige  vergunning  aan  de  tussenkomende  partijen  en  overweegt 
hierbij het volgende: 
 

 

“… 
Beoordeling van de goede ruimtelijke ordening: 
De werken zijn niet in functie van een agrarisch of para-agrarisch bedrijf en hierdoor niet 
verenigbaar met het planologisch voorschrift, toepasselijk voor agrarische gebieden.  
Overwegende 
geldende 
bestemmingsvoorschriften van de gewestplannen en de algemene plannen van aanleg op 
zichzelf geen weigeringsgrond vormen bij de beoordeling van aanvragen tot het verkrijgen 
van  een  stedenbouwkundige  vergunning  voor  het  uitbreiden  van  een  bestaande  woning 
mits voldaan wordt aan volgende voorwaarden: 
-  de uitbreiding kan met inbegrip van de woningbijgebouwen, die er fysich één geheel 

overeenkomstig 

artikel 

dat 

145bis§1.6° 

de 

mee vormen, slechts leiden tot een maximaal bouwvolume van 1000m³; 

-  deze uitbreiding mag een volumevermeerdering met 100% echter niet overschrijden; 
-  de woning is op het moment van de vergunningsaanvraag niet verkrot; 
De  woning  is  hoofdzakelijk  vergund  of  wordt  geacht  vergund  te  zijn,  ook  wat  de  functie 
betreft; 
Het voorstel voldoet aan de gestelde randvoorwaarden zodat deze uitzonderingsbepaling 
kan worden toegepast. 
Het ontwerp strookt niet met de voorwaarde van het college van burgemeester en 
schepenen: het eigendom ligt niet aan een uitgeruste openbare weg. 
 
Algemene conclusie: 
Om bovenvermelde redenen is het ingediend project planologisch en stedenbouwkundig- 
architecturaal niet verantwoord. 
…” 

 
 
Tegen deze beslissing tekenen de tussenkomende partijen op 22 juni 2009 administratief beroep 
aan bij de verwerende partij. 
 
In  zijn  verslag  van  30  september  2009  adviseert  de  provinciale  stedenbouwkundige  ambtenaar 
de verwerende partij om het beroep in te willigen.  
 

RvVb - 3 

 

Na de partijen te hebben gehoord op 27 oktober 2009, beslist de verwerende partij op 27 oktober 
2009  om  het  beroep  in  te  willigen  en  de  stedenbouwkundige  vergunning  te  verlenen  en 
overweegt hierbij het volgende: 

 

“… 
Beoordeling 
... 
3. Tot voor kort dienden aanvragen die betrekking hadden op zonevreemde constructies, 
getoetst  te  worden  aan  artikel  145bis.  Inmiddels  trad  de  Vlaamse  Codex  Ruimtelijke 
Ordening in werking en  dient de  aanvraag  getoetst  te  worden  aan  de  reglementering  die 
van toepassing is op het moment van de beslissing. 
 
Volgens artikel 4.4.12 van de Vlaamse Codex Ruimtelijke Ordening vormen de vigerende 
bestemmingsvoorschriften  op  zichzelf  geen  weigeringsgrond  bij  de  beoordeling  van  een 
aanvraag  voor  het  verbouwen  van  een  bestaande  zonevreemde  woning,  op  voorwaarde 
dat  het  aantal  woongelegenheden  beperkt  blijkt  tot  het  bestaande  aantal.  Artikel  4.4.15. 
maakt bovendien het uitbreiden van een bestaande zonvreemde woning vergunbaar, voor 
zover het bouwvolume beperkt blijft tot ten hoogste 1000m³. Uitbreiden is mogelijk in het 
landschappelijk waardevol agrarisch gebied. 
 
Het volume van de woning zal na uitbreiding 595.19m³ bedragen. Hiermee is ruim voldaan 
aan de decretaal opgelegde volumebeperking. 
 
Artikel  4.4.10.  §1  van  de  Vlaamse  Codex  Ruimtelijke  Ordening  bepaalt  dat  bij  de  afgifte 
van een vergunning voor een zonevreemde woning, de toetsing aan de goede ruimtelijke 
ordening,  vermeld  in  artikel  4.3.1.  §1,  eerste  lid  1°,  onverkort  blijft  gelden. Deze  toetsing 
gaat  in  het  bijzonder  na  of  het  architecturale  karakter  van  de  verbouwde,  herbouwde, 
uitgebreide of herstelde constructies behouden blijft. 
 
De architectuur waarin de uitbreidingen voorzien worden, sluiten goed aan bij die van de 
bestaande karaktervolle woning. De verbouwing schaadt de plaatselijke ordening niet. 
 
4.  De  aanvraag  werd  geweigerd  omdat  het  perceel  niet  paalt  aan  een  voldoende 
uitgeruste  openbare  weg.  Voor  het  bouwen  van  een  woning  is  het  noodzakelijk  dat  het 
betreffende  stuk  grond  gelegen  is  aan  een  voldoende  uitgeruste  weg  (verhard  met 
duurzame  materialen en voorzien  van  een  elektriciteitsnet),  maar  zoals bepaald in artikel 
4.3.5.  §4  van  de  Codex  Ruimtelijke  Ordening,  vormt  deze  voorwaarde  geen  decretaal 
beoordelingselement  voor  het  verbouwen,  herbouwen  of  uitbreiden  van  bestaande 
constructies. 
 
Het perceel paalt aan een aarden weg, deels met  kiezels verharde rijstroken en een met 
gras  ingegroeide  middenstrook.  De  voorliggende  aftakking  van  de  .........  is  een  private 
weg  met  een  openbaar  karakter,  komende  vanaf  het  duurzaam  verharde  deel  van  de 
......... (vanaf de ......... is de weg aangeduid als niet openbare private weg). De weg werd 
te paard op de perceelsgrenzen aangelegd. 
 
Het feit dat de weg in privé-eigendom is, doet geen afbreuk aan het openbaar karakter van 
de weg. Volgens de wetgeving is een weg openbaar wanneer hij voor het verkeer te lande 
open  staat,  zelfs  zo  de  bedding  ervan  in  private  eigendom  is.  Het  openbaar  of 
privékarakter van een verkeersweg wordt bijgevolg afgeleid uit zijn bestemming als publiek 
gebruik.  Op  voorliggende  weg  is  een  geregelde  en  voortdurende  verkeerscirculatie 

RvVb - 4 

 

aanwezig.  Het  statuut  van  de  weg  mag  de  mogelijkheid  tot  het  verbouwen  en  in  stand 
houden van de woning in kwestie niet blokkeren. 
 
Aan de deputatie wordt voorgesteld de aanvraag te vergunnen, om volgende redenen: 
- de aanvraag voldoet aan de afwijkingsbepalingen van de Codex Ruimtelijke Ordeningen 
voor het verbouwen en uitbreiden van zonevreemde woningen; 
-  de  voorliggende  weg  is  in  privé-eigendom  maar  heeft  een  openbaar  karakter.  Volgens 
artikel 4.3.5. §4 van de Codex Ruimtelijke Ordening hoeft een bestaande woning niet aan 
een voldoende uitgeruste weg te liggen om verbouwd en uitgebreid te worden. 
…” 

 

 

Dit is de bestreden beslissing. 
 
 

V. 

ONTVANKELIJKHEID VAN DE VORDERING TOT VERNIETIGING 

 

A.  Ontvankelijkheid wat betreft de tijdigheid van het beroep 

 
Het bestreden besluit werd aan de verzoekende partij betekend bij aangetekend schrijven van 5 
november 2009. 
 
Het door de verzoekende partij ingesteld beroep bij aangetekend schrijven van 3 december 2009 
is dus tijdig. 
 
 

B.   Ontvankelijkheid  wat  betreft  het  belang  en  de  hoedanigheid  van  de  verzoekende 

partij 

 
Standpunt van de partijen 
 
De verzoekende partij is in haar verzoekschrift onduidelijk omtrent het belang waarover zij meent 
te beschikken bij onderhavige zaak. 
 
Op  de  openbare  terechtzitting  van  13  april  2010  heeft  de  raadsman  van  de  verzoekende  partij 
bevestigd  dat de gemeente  zowel in eigen belang  verschijnt  op  grond  van  artikel  4.8.16, §1,  3° 
VCRO als namens het college van burgemeester en schepenen op grond van artikel 4.8.16, §1, 
2° VCRO. 
 
De tussenkomende partijen hebben hierop een exceptie geformuleerd in verband met het belang 
van  de  verzoekende  partij  geput  uit  artikel  4.8.16,  §1,  3°  VCRO  omdat  volgens  de 
tussenkomende partijen de mogelijke hinder niet uit de bestreden vergunning kan voortvloeien.   
 
Beoordeling door de Raad 
 
Artikel 4.8.16, §1 VCRO vermeldt de belanghebbenden die bij de Raad beroep kunnen instellen. 
 
De Raad is van oordeel dat niet de verzoekende partij doch wel haar college van burgemeester 
en  schepenen  moet  worden  aangeduid  als  het  bij  het  dossier  betrokken  vergunningverlenend 
bestuursorgaan in de zin van artikel 4.8.16, §1, eerste lid, 2° VCRO.  
 

 

RvVb - 5 

 

 
Het  in  eerste  aanleg  nemen  van  een  beslissing  over  een  aanvraag  tot  stedenbouwkundige 
vergunning in het kader van de reguliere administratieve procedure wordt, gelet op artikel 4.7.12 
VCRO  en  volgende,  immers  uitdrukkelijk  toevertrouwd  aan  het  college  van  burgemeester  en 
schepenen en valt in die zin te beschouwen als een beslissing zoals wordt bedoeld in artikel 57, 
§3, 7° Gemeentedecreet.  
 
De  verzoekende  partij  beschouwt  zich  bijgevolg  ten  onrechte  als  het  bij  het  dossier  betrokken 
vergunningverlenend  bestuursorgaan  en  kan  hieruit  dan  ook  geen  enkel  belang  putten.  De 
omstandigheid  dat  de  verzoekende  partij  in  voorliggende  procedure,  conform  artikel  57,  §3,  9° 
Gemeentedecreet  in  samenlezing  met  artikel  193  Gemeentedecreet,  wordt  vertegenwoordigd 
door haar college van burgemeester en schepenen, doet hieraan geen afbreuk. 
 
Voormelde  vaststelling  verhindert  echter  niet  dat  de  verzoekende  partij,  als  (publiekrechtelijke) 
rechtspersoon,  zich  naar  het  oordeel  van  de  Raad  met  goed  gevolg  kan  beroepen  op  artikel 
4.8.16, §1, eerste lid, 3° VCRO om de wettigheid van een vergunningsbeslissing aan te vechten 
indien blijkt dat zij rechtstreekse of onrechtstreekse hinder of nadelen kan ondervinden ingevolge 
een  vergunningsbeslissing.  De  belangen  van  de  gemeente  enerzijds  en  het  college  van 
burgemeester en schepenen anderzijds vallen immers niet noodzakelijk samen. 
 
De  Raad  stelt  vast  dat  de  verzoekende  partij  overeenkomstig  artikel  193  van  het 
Gemeentedecreet  haar  collegebeslissing  om  in  rechte  op  te  treden  niet  bij  haar  verzoekschrift 
heeft gevoegd. De verzoekende partij heeft wel haar collegebeslissing om tussen te komen in de 
beroepsprocedure  voor  de  deputatie  bij  haar  verzoekschrift  gevoegd.  De  Raad  dient 
noodzakelijkerwijs vast te stellen dat deze collegebeslissing niet als bewijs geldt om in rechte op 
te treden voor de Raad. 
 
Mits  voorlegging  van  haar  collegebeslissing  wordt  aan  de  verzoekende  partij  tevens  de 
mogelijkheid  geboden  om  meer  duidelijkheid  te  verschaffen  over  het  rechtens  vereiste  belang 
waarover zij meent te beschikken. De Raad vraagt derhalve aan de verzoekende partij om haar 
collegebeslissing waarbij beslist werd om in rechte op te treden voor te leggen. 
 
Om  de  rechten  van  alle  partijen  in  het  geding,  evenals  een  goede  rechtsbedeling  te  vrijwaren, 
past  het  dit  stuk  in  de  debatten  te  brengen  en  is  het  aangewezen  dat  aan  de  partijen  de 
mogelijkheid wordt geboden om tegenspraak te voeren over dit nieuwe stuk. Dit stuk kan immers 
een weerslag hebben op de ontvankelijkheid van de ingestelde vordering, wat de openbare orde 
aanbelangt. 
 
 

VI. 

ONDERZOEK VAN DE VORDERING TOT VERNIETIGING 

 

A.  Vooraf 

 
Onder  voorbehoud  van  voorlegging  van  een  ontvankelijke  procesvolmacht  door  de 
verzoekende  partij  en  onverminderd  de  eventuele  gegrondheid  van  het  door  de  verzoekende 
partij ingeroepen middel, en alvorens dit middel te beoordelen en er een uitspraak over te doen, 
acht de Raad het aangewezen, teneinde de tegensprekelijkheid van het debat te garanderen, dat 
aan de  verwerende  partij,  de  verzoekende partij  en  de  tussenkomende partijen  de mogelijkheid 
wordt geboden te antwoorden op het hierna geformuleerde ambtshalve middel dat de Raad, gelet 
op artikel 4.8.3, §2 VCRO, ten aanzien van de bestreden beslissing in overweging neemt.  
 
 

RvVb - 6 

 

B.  Schending  van  artikel  7.5.8,  §2  tweede  lid  VCRO,  van  het  inmiddels  opgeheven 
artikel  121  van  het  decreet  van  18  mei  1999  houdende  de  organisatie  van  de 
ruimtelijke  ordening  en  de  beginselen  van  behoorlijk  bestuur,  meer  specifiek  het 
zorgvuldigheidsbeginsel 

 
 
Eerste onderdeel 
 
Artikel  7.5.8,  §2,  tweede  lid  VCRO  bepaalt  dat  beroepsdossiers  die  bij  de  deputatie  werden 
betekend vóór 1 september 2009 doch waarover de deputatie op die datum nog geen beslissing 
heeft genomen, worden behandeld overeenkomstig de procedureregelen die golden voorafgaand 
aan die datum. 
 
De Raad stelt vast dat in de voorliggende zaak het beroep bij de verwerende partij werd ingesteld 
op  22  juni  2009  en  dat  de  bestreden  beslissing  werd  genomen  op  27  oktober  2009.  De 
verwerende partij diende dan ook, rekening houdende met artikel 7.5.8, §2, tweede lid VCRO, de 
procedureregels te volgen die golden vóór 1 september 2009. 
 
Artikel 121 van het decreet van 18 mei 1999 houdende de organisatie van de ruimtelijke ordening 
(hierna  DRO),  zoals  het  gold  vóór  de  wijziging  bij  decreet  van  27  maart  2009,  bepaalde 
uitdrukkelijk dat minstens het eerste deel van het verslag van de provinciale stedenbouwkundige 
ambtenaar door de bestendige deputatie diende overgenomen te worden in de motivering van de 
beslissing.  Dit  eerste  deel  bevat  de  voor  de  plaats  geldende  wettelijke  en  reglementaire 
voorschriften  die  van  toepassing  zijn  op  de  plaats  waarop  een  stedenbouwkundige  of  een 
verkavelingsvergunning betrekking heeft. 
 
Het artikel 121 DRO legt aan de verwerende partij, wanneer zij in graad van administratief beroep 
een  uitspraak  doet  over vergunningsaanvragen, dan  ook een bijzondere motiveringsverplichting 
op. 
 
Het  inmiddels  opgeheven  artikel  121  DRO  vereist  dat  uit  de  bestreden  beslissing  zelf  moet 
kunnen  worden  afgeleid  of  het  eerste  deel  van  het  verslag  van  de  provinciale 
stedenbouwkundige ambtenaar daadwerkelijk werd opgenomen in de bestreden beslissing.  
 
De Raad stelt evenwel vast dat de verwerende partij in de bestreden beslissing  op geen enkele 
wijze verwijst naar het verslag van de provinciale stedenbouwkundige ambtenaar, laat staan dat 
uit  de  bestreden  beslissing  op  enigerlei  wijze  blijkt  of  het  eerste  deel  van  dit  verslag  erin  werd 
opgenomen. 
 
Het feit dat het verslag van de provinciale stedenbouwkundige zich gebeurlijk in het administratief 
dossier bevindt en aldus consulteerbaar is of was voor de partijen, volstaat terzake niet. 
 
Aangezien  in  de  bestreden  beslissing  op  geen  enkele  wijze  melding  wordt  gemaakt  van  het 
verslag  van  de  provinciale  stedenbouwkundige  ambtenaar,  moet  bij  uitbreiding  worden 
vastgesteld dat het eerste deel van vermeld verslag evenmin werd opgenomen in de bestreden 
beslissing. 
 
Rekening houdende met voormelde vaststellingen, schendt de bestreden beslissing artikel 7.5.8, 
§2,  tweede  lid  VCRO  en  het  inmiddels  opgeheven  artikel  121  DRO  en  de  daarin  vervatte 
motiveringsverplichting. 
 
 

RvVb - 7 

 

Tweede onderdeel 
 
Aangezien  uit  de  bestreden  beslissing  niet  kan  worden  afgeleid  of  de  motivering  van  deze 
beslissing daadwerkelijk het eerste deel van het verslag van de provinciale stedenbouwkundige 
ambtenaar bevat  en  of  de  inhoud  van  dit  verslag werd  betrokken  bij  het  besluitvormingsproces, 
schendt de bestreden beslissing tevens het zorgvuldigheidsbeginsel.  
 
Opdat  de  verwerende  partij  een  zorgvuldige  beslissing  zou  kunnen  nemen,  dient  zij  immers de 
aanvraag  aan  een  eigen,  zorgvuldig  en  afdoende  onderzoek  te  onderwerpen.  Gelet  op  de 
draagwijdte van het inmiddels opgeheven artikel 121 DRO kan niet ernstig worden betwist dat het 
verslag van de provinciale stedenbouwkundige ambtenaar hierbij een essentieel en noodzakelijk 
te onderzoeken onderdeel van het dossier vormt. 
 
De  omstandigheid  dat  de  verwerende  partij  in  de  bestreden  beslissing  middels  een  stijlformule 
verwijst naar het bestaan van ‘een verslag’ volstaat niet, temeer daar zelfs niet duidelijk is of het 
hier gaat over het verslag van de provinciale stedenbouwkundige ambtenaar, dan wel over een 
algemeen verslag omtrent het dossier, uitgebracht door een lid van de deputatie. 
 
De bestreden beslissing is kennelijk onzorgvuldig. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. De Raad beveelt de heropening van de debatten. 
 
2.  De  verzoekende  partij wordt  uitgenodigd  om  binnen  een  termijn  van  dertig  dagen,  die ingaat 
de  dag  na  deze  van  de  betekening  van  huidig  tussenarrest,  met  een  aanvullende  nota 
duidelijkheid  te  verschaffen  over haar  belang.  De  verzoekende  partij  dient bij deze  aanvullende 
nota  een  voor  eensluidend  verklaard  afschrift  van  het  besluit  van  onbekende  datum  van  het 
college  van  burgemeester  en  schepenen,  conform  artikel  57,  §2  Gemeentedecreet  dan  wel 
conform  artikel  57,  §3,  9°  Gemeentedecreet  in  samenlezing  met  artikel  193  Gemeentedecreet, 
waarin wordt beslist om in rechte op te treden voor de Raad, neer te leggen. 
 
3.  De  verwerende  partij  en  de  tussenkomende  partijen  worden  uitgenodigd  om  binnen  een 
termijn  van  dertig  dagen,  die  ingaat  de  dag  na  deze  van  de  betekening  door  de  griffie  van  de 
Raad van de in sub 2 vermelde nota van de verzoekende partij, met een aanvullende nota een 
eventuele repliek te formuleren op de in sub 2 vermelde nota van de verzoekende partij. 
 
4. De Raad verzoekt tevens alle partijen in het geding om met een aanvullende nota en binnen 
een  termijn  van  dertig  dagen  te  rekenen  vanaf  de  betekening  van  huidig  tussenarrest,  te 
antwoorden op het in onderdeel VI B. geformuleerde ambtshalve middel. 
 
5. De uitspraak over de kosten wordt uitgesteld tot de beslissing ten gronde. 
 

 

RvVb - 8 

 

 

 

met bijstand van 

voorzitter van de tweede kamer, 

 
 
Dit arrest is uitgesproken te Brussel, in openbare terechtzitting op 15 februari 2011, door de Raad 
voor Vergunningsbetwistingen, tweede kamer, samengesteld uit: 
 
 
Hilde LIEVENS, 
 
 
 
Katrien VISSERS, 
 
 
De toegevoegd griffier, 
 
 
 
 
 
Katrien VISSERS 
 

De voorzitter van de tweede kamer, 

Hilde LIEVENS 

griffier. 

 

 

 

 

 

 

 

RvVb - 9 

 

