RAAD VOOR VERGUNNINGSBETWISTINGEN 

ARREST 

nr. A/2011/0040 van 5 april 2011 
in de zaak 2009/0021/A/2/0009 

1.  de heer .........,   
2.  mevrouw ......... 

 

bijgestaan en vertegenwoordigd door:  
advocaat Ludo SAUWEN 
kantoor houdende te 1930 Zaventem, Vilvoordelaan 10 
en 
advocaat Jaak PIJPEN 
kantoor houdende te 1560 Hoeilaart, Brusselsesteenweg 48 
bij wie keuze van woonplaats wordt gedaan 
 
Verzoekende partijen 
 
tegen: 
 
de deputatie van de provincieraad van VLAAMS-BRABANT 
 
bijgestaan en vertegenwoordigd door: 
advocaat Michel VAN DIEVOET 
kantoor houdende te 1000 Brussel, Boomstraat 14 bus 3 
bij wie keuze van woonplaats wordt gedaan 
 
Verwerende partij 
 
 

 

 

 
 
In zake: 
 
 
 
 
 
 
 
 
 
 
 
 
 
 
 
 
 
 
 
 
 

 
 

I. 

VOORWERP VAN DE VORDERING 

 
De vordering, ingesteld bij aangetekende brief van 22 oktober 2009, strekt tot de vernietiging van 
het besluit van de deputatie van de provincieraad van Vlaams-Brabant van 15 september 2009. 
 
Met dit besluit heeft de deputatie het administratief beroep van de verzoekende partijen tegen de 
weigeringsbeslissing  van  het  college  van  burgemeester  en  schepenen  van  de  gemeente  
Galmaarden verworpen. 
 
De  deputatie  heeft  aan  de  verzoekende  partijen  de  stedenbouwkundige  vergunning  geweigerd 
voor een verbouwing en uitbreiding van een bestaande woning. 
 
Het  betreft  een  perceel,  gelegen  te  1570  Galmaarden,  .........,  en  met  kadastrale  omschrijving 
.......... 
 
 

 

RvVb - 1 

 

 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een afschrift van het  administratief 
dossier neergelegd. De verzoekende partijen hebben een wederantwoordnota ingediend. 
 
De partijen zijn opgeroepen voor de openbare terechtzitting van 16 maart 2010. 
 
Kamervoorzitter Hilde LIEVENS heeft verslag uitgebracht. 
 
Advocaat Ludo SAUWEN, die verschijnt voor de verzoekende partijen, en advocaat Michel VAN 
DIEVOET, die verschijnt voor de verwerende partij, zijn gehoord. 
 
De  zaak  is  in  dezelfde  staat  in  voortzetting  geplaatst  naar  de  openbare  terechtzitting  van  30 
maart  2010,  om  de  verzoekende  partijen  de  gelegenheid  te  geven  om  binnen  de  10 
kalenderdagen  de  plannen  van  de  oorspronkelijke  vergunning  van  8  juni  2004  aan  zowel  de 
Raad als de verwerende partij te bezorgen.  
 
Kamervoorzitter  Hilde LIEVENS  heeft  verslag  uitgebracht  op  de  openbare  terechtzitting  van  30 
maart 2010. 
 
Geen  van  de  partijen  is  op  de  zitting  van  30  maart  2010  verschenen.  Gelet  op  artikel  4.8.24 
VCRO  verhindert  de  afwezigheid  van  partijen  de  geldigheid  van  de  zitting,  en  derhalve  van  de 
behandeling van de zaak, echter niet. 
 
Er is vastgesteld dat de plannen van de oorspronkelijke vergunning van 8 juni 2004 neergelegd 
zijn ter griffie op 24 maart 2010, samen met een herwerkte volumeberekening enerzijds op basis 
van  het  binnenvolume,  voor  wat  betreft  de  verbouwingen,  en  anderzijds  op  basis  van  het 
buitenvolume  voor  wat  betreft  het  nieuwe  gedeelte  van  de  woning.  Ook  het  plan  van  de 
stedenbouwkundige vergunning van 21 februari 2005 voor het deels afkappen van gevelsteen en 
het plaatsen van nieuw metselwerk is bijgevoegd.  
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

FEITEN 

 
Op  29  december  2008  (datum  van  het  ontvangstbewijs)  dienen  de  verzoekende  partijen  bij  het 
college  van  burgemeester  en  schepenen  van  de  gemeente  Galmaarden  een  aanvraag  in  voor 
een stedenbouwkundige vergunning voor “het regulariseren van een eengezinswoning”. 
 
De aanvraag kent een voorgeschiedenis. 
 
Verzoekende partijen, eigenaars van de uit twee volumes bestaande woning, verkrijgen op 8 juni 
2004  een  stedenbouwkundige  vergunning  voor  het  verbouwen  van  de  woning  met 
aanhorigheden  waarbij  een  bouwvolume  van  twee  lagen  onder  zadeldak  kon  aangebouwd 
worden,  ter  vervanging  van  de  vroegere  aanbouw.  Op  21  februari  2005  verkrijgen  zij  een 
stedenbouwkundige vergunning voor het deels afkappen van de gevelstenen en het plaatsen van 
nieuw  gevelmetselwerk.  De  gevelstenen  worden  echter  in  werkelijkheid  niet  afgekapt  maar  er 

RvVb - 2 

 

wordt een nieuwe gevelsteen vóór geplaatst. Tevens wordt de kroonlijst van het tweede volume 
verhoogd,  met  een  aanpassing  van  de  dakhelling  van  40°  naar  45°,  waardoor  een  bijkomend 
volume in de hoogte ontstaat. Ook een parking wordt rond de woning aangelegd, deels bestaand 
uit kasseien en deels uit tegels. 
 
Huidige  aanvraag  heeft  het  regulariseren  van  de  verbouwing,  in  combinatie  met  het  uitbreiden 
van de woning en het aanleggen van de parking als voorwerp.  
 
Het  perceel  is,  zoals  blijkt  uit  de  bestemmingsvoorschriften  van  het  bij  koninklijk  besluit  van  7 
maart  1977  vastgesteld  gewestplan  Halle-Vilvoorde-Asse,  gelegen  in  een  landschappelijk 
waardevol  agrarisch  gebied.  Het  perceel  is  niet  gelegen  binnen  een  gebied  waarvoor  een 
goedgekeurd  bijzonder  plan  van  aanleg  of  ruimtelijk  uitvoeringsplan  geldt,  noch  binnen  de 
omschrijving van een behoorlijk vergunde, niet vervallen verkaveling. 
 
Naar  aanleiding  van  het  openbaar  onderzoek,  georganiseerd  van  7  januari  2009  tot  6  februari 
2009, zijn 8 bezwaarschriften ingediend. Deze zijn deels gegrond bevonden door het college van 
burgemeester en schepenen. 
 
Het  advies  van  het  Departement  Landbouw  en  Visserij  van  14  januari  2009  is  gunstig,  op 
voorwaarde  dat  de  werken  kaderen  binnen  de  vigerende  wetgeving  met  betrekking  tot  de 
zonevreemde woningen. 
 
Het  advies  van  het  college  van  burgemeester en  schepenen  van  16  februari  2009  is  ongunstig 
omdat het volume van 1.117m³ groter is dan toegestaan. 
 
De  gewestelijke  stedenbouwkundige  ambtenaar  verleent  op  datum  van  17  maart  2009  een 
ongunstig advies met de volgende motivering: 
 

“… 
De  voorgestelde  verbouwings-  en  uitbreidingswerken  worden  extern  beperkt  tot  het 
wijzigen en maken van bijkomende gevelopeningen, het verhogen van de kroonlijsthoogte 
en de nok. 
Intern voorziet men het verplaatsen van de trapcirculatie. 
Het  uitbreiden  van  een  woning  waarbij  het  totaal  bruto  bouwvolume  na  de  werken  de 
1000m³ overschrijdt is strijdig met de voorwaarden van art. 145bis van het decreet. 
Bovendien is het aanleggen van een parking binnen de grenzen van het agrarisch gebied 
strijdig met de planologische voorschriften art. 11 en 15 van het KB van 28/12/1972. 
Bijgevolg  brengt  het  ingediend  project  om  bovenvermelde  redenen  de  goede  ruimtelijke 
ordening en ontwikkeling van het gebied in het gedrang. 
…” 

 
 
Het college van burgemeester en schepenen van de gemeente Galmaarden weigert op 23 maart 
2009 een stedenbouwkundige vergunning aan de verzoekende partijen. 
 
Verzoekende partijen tekenen tegen deze beslissing  op 29 april 2009 administratief  beroep aan 
bij de verwerende partij. 
 
In zijn verslag van 10 augustus 2009 adviseert de provinciale stedenbouwkundige ambtenaar om 
het beroep niet in te willigen en geen vergunning te verlenen.  
 

RvVb - 3 

 

Na de partijen te hebben gehoord op 15 september 2009, beslist de verwerende partij diezelfde 
dag  om  het  beroep  niet  in  te  willigen  en  de  stedenbouwkundige  vergunning  te  weigeren  en 
overweegt hierbij het volgende: 

 

“… 
Het  regulariseren  van  een  verbouwing,  in  combinatie  met  een  uitbreiding  van  een 
bestaande woning is niet verenigbaar met de planologische bestemmingsvoorschriften… 
 
Artikelen  4.4.10  tot  4.4.22  van  de  Vlaamse  Codex  Ruimtelijke  Ordening  behandelen  de 
basisrechten  voor  zonevreemde  constructies.  Deze  artikelen  zijn  van  toepassing  voor 
aanvragen  die  betrekking  hebben  op  hoofdzakelijk  vergunde  en  niet  verkrotte 
zonevreemde  constructies.  In  alle  bestemmingsgebieden  geldt  dat  de  vigerende 
bestemmingsvoorschriften  op  zichzelf  geen  weigeringsgrond  vormen  bij  de  beoordeling 
van een aanvraag voor een stedenbouwkundige vergunning voor het verbouwen van een 
bestaande  zonevreemde  woning,  op  voorwaarde  dat  het  aantal  woongelegen  beperkt 
blijft tot het bestaande aantal. Het uitbreiden van een bestaande zonevreemde woning is 
vergunbaar,  voor  zover  het  bouwvolume  beperkt  blijft  tot  ten  hoogste  1.000m³  en  op 
voorwaarde dat het aantal woongelegenheden beperkt blijft tot het bestaande aantal. 
 
De  aanvraag  heeft  betrekking  op  een  vergunde  niet  verkrotte  woning,  volgens  de 
bijgevoegde plannen blijft één woongelegenheid behouden. 
In tegenstelling tot de verleende vergunning werd de gevelsteen niet afgekapt. Voor een 
groot  gedeelte  werd  er  een  nieuwe  gevelsteen  vóór  geplaatst.  Deze  aanpassing  zou 
kunnen beschouwd worden als horende bij de verbouwing van de woning. 
De  kroonlijst  van  het  tweede  volume  werd  eveneens  verhoogd  en  de  dakhelling  werd 
gewijzigd van 40° naar 45° met een hogere nok tot gevolg. Dit zorgt voor een bijkomend 
volume  intern,  los  van  de  dikte  van  de  vloer  van  de  verdieping,en  moet  beschouwd 
worden als een uitbreiding. Het totale volume van de woning moet beneden de 1.000m³ 
blijven.  De  gevraagde  regularisatie  zorgt  echter  voor  een  volume  van  1.117m³.  Dit 
betekent een overschrijding van het maximale toegelaten volume van meer dan 10%. De 
uitbreiding is in strijd met artikel 4.4.15 van de Vlaamse Codex Ruimtelijke Ordening. 
 
Rond  de  woning  werd  verharding  aangelegd,  gedeeltelijk  in  kasseien,  gedeeltelijk  met 
tegels.  De  totale  verharding  bedraagt  ongeveer  316m².  Het  aanleggen  van  een 
verharding  bij  een  zonevreemde  woning  is  in  strijd  met  artikelen  11  en  15  van  de 
planologische  bestemmingsvoorschriften  gevoegd  bij  het  gewestplan  Halle-Vilvoorde-
Asse. De aanleg van verhardingen is niet opgenomen als een afwijkingsmogelijkheid op 
de  planologische  voorschriften  zoals  bepaald  in  de  artikelen  4.4.10  tot  4.4.22  van  de 
Vlaamse Codex Ruimtelijke Ordening. 
 
Artikel 3, 6° van het besluit van de Vlaamse regering van 14 april 2000 tot bepaling van 
de werken de vrijgesteld zijn van stedenbouwkundige vergunning, bepaalt dat de aanleg 
van strikt noodzakelijke toegangen en opritten naar een gebouw, tuinpaden en een terras 
tot 50m² op de hoogte van het natuurlijke maaiveld en in de onmiddellijke omgeving van 
een  vergund  woongebouw,  vrijgesteld  is  van  vergunning.  Een  totale  verharding  van  
316m² valt niet onder deze vrijstellingen. 
…. 
Gelet  op  de  planologische  onverenigbaarheid  is  de  ruimtelijke  integratie  en  de  goede 
plaatselijke ordening slechts een beoordelingselement van ondergeschikt belang. Zij kan 
de aanvraag niet verantwoorden. 
 …” 

Dit is de bestreden beslissing. 

RvVb - 4 

 

 

IV. 

ONTVANKELIJKHEID VAN DE VORDERING TOT VERNIETIGING 

 
De  bestreden  beslissing  werd,  zo  blijkt  uit  de  stukken  van  het  dossier,  aan  de  verzoekende 
partijen, betekend per aangetekende brief van 23 september 2009. 
 
Het door de verzoekende partijen ingestelde beroep, bij aangetekende brief van 22 oktober 2009, 
is dus tijdig. 
 
 

V. 

ONDERZOEK VAN DE VORDERING TOT VERNIETIGING 

 
In een enig middel roepen de verzoekende partijen de schending in van de wet van 29 juli 1991 
betreffende  de  uitdrukkelijke  motivering  van  de  bestuurshandelingen  en  de  schending  van  de 
beginselen 
zorgvuldigheidsbeginsel,  het 
redelijkheidsbeginsel en het vertrouwensbeginsel. Zij verduidelijken dit als volgt: 
 
 

van  behoorlijk  bestuur, 

inzonderheid  het 

“…  
In  het  Verzoekschrift  (Bouwberoep)  aan  de  B.D.  van  Vlaams-Brabant  –  zie  bijlage  5  – 
werd  gewezen  op  verschillende  onjuistheden,  onnauwkeurigheden,  juridische  gebreken 
en  nalatigheden  in  de  motivering  binnen  de  totstandkoming  van  de  Beslissing  van  het 
CBS van 23 maart 2009 houdende afwijzing van de vraag tot regularisatie. Zo werd o.a. 
verwezen naar:  
-Gebreken, in feite en in rechte, en onjuistheden in het advies van het CBS 
  bezwaarschriften werden niet afzonderlijk behandeld en er is geen motivering voor te 

stellen “deels gegrond en deels ongegrond” 

  geen enkele uitspraak over bezwaren die manifest onjuist en zelfs tergend zijn 
  materiële  fout  in  de  beschrijving  van  de  bouwplaats:  er  wordt  verwezen  naar  een 

constructie die er helemaal niet is; 

-In zijn advies, enig motief overgenomen door het CBS, stelt de gemachtigde ambtenaar 
zonder  enige  commentaar  noch  motivering 
ingediende  bezwaren  zijn 
gerechtvaardigd”. 
 
In het Besluit van de B.D., inzonderheid Hfdst. VII-blz. 2 ev. wordt alleen verwezen naar: 
  het CBS bracht op 16 februari 2009 een voorafgaand ongunstig advies uit. 
 

tijdens  het  openbaar  onderzoek  werden  acht  bezwaren  ingediend.  Deze  bezwaren 
werden behandeld en deels gegrond bevonden door het CBS; 

“De 

 

Aan  de  hoger genoemde  bezwaren,  op-  en  aanmerkingen  van  verzoekende  partij wordt 
geen aandacht besteed, laat staan besproken en beoordeeld. 
 
Het  besluit  van  de  B.D.  kan,  in  deze  de  toetsing  aan  de  W.  29  juli  1991  en  aan  de 
beginselen  van  behoorlijk  bestuur,  inzonderheid  het  zorgvuldigheidsbeginsel  en  het 
vertrouwensbeginsel niet doorstaan. 
 
Motivering van de overschrijding van het bruto volume 
 
Het 
volumeoverschrijding van 117m³. 
Deze overschrijding van het oorspronkelijk vergunde volume van 1000m³ is ontstaan door 
een  samenloop  van  omstandigheden  tijdens  het  verbouwingsproces  zonder  zich  op  dat 
moment rekenschap te geven van de eventuele gevolgen hiervan. 

landelijk  waardevol  agrarisch  gebied 

liggende  pand  heeft  een 

in  het 

RvVb - 5 

 

…. 
De  voorziene  dakhelling  van  40°  werd  tijdens  de  uitvoeringsfase  uitgevoerd  in  45°  met 
een volumevermeerdering tot gevolg.    
… 
In  het  “oude  gedeelte”  (vergunning  2005)  is  de  kroonlijsthoogte  behouden  en  is  de 
nokhoogte  verhoogd  met  47cm  in  plaats  van  “bijna  1.00m”  zoals  gesteld;  In  het  nieuwe 
gedeelte (vergunning 2004) is de nokhoogte 94cm hoger en de kroonlijsthoogte 21cm)  
Aldus  werden  tijdens  de  uitvoering,  te  goeder  trouw,  constructief  degelijke  beslissingen 
genomen  doch  werden  de  consequenties  naar  mogelijke  volume  uitbreiding  over  het 
hoofd gezien en vragen wij u als noch dit dossier te regulariseren in de huidige staat. 
 
Verhardingen 
 
… 
De verhardingen rond de woning beslaan slechts een oppervlakte van 305m2 en NIET 
316m2,  zoals  gesteld.  Deze  oppervlakte  is  slechts  een  beperkte  uitbreiding  van  de 
vroegere verharde oppervlakte met +/- 47,65m2. 
 
Tijdens de hoorzitting van 15 september 2009 werd door verzoekers fotomateriaal (bijlage 
7 = foto‟s) neergelegd waarop de bestaande verharde oppervlakte duidelijk te zien is en 
daarnaast  een  verslag,  met  bijhorende  tekeningen,  van  Landmeterexpert  .........  (8  mei 
1995) waarop eveneens de bestaande verharde oppervlakte is aangeduid… 
 
Uit de lectuur van het bestreden besluit van de B.D. kan niet worden opgemaakt of deze 
feitelijke gegevens werden meegenomen en of er enige aandacht werd aan geschonken. 
Blijkbaar  is  dit  niet  het  geval  vermits  er  geen  enkele  verwijzing  naar  deze  gegevens 
opgenomen is in het bestreden besluit. 
…”  
 

De  verwerende  partij,  die  de  aangevoerde  schendingen  indeelt  in  twee  middelen,  antwoordt 
hierop als volgt: 
 
 

“… 
EERSTE  MIDDEL:  beweerde  schending  van  de  wet  van  29.07.1991  betreffende  de  
uitdrukkelijke motivering van de bestuurshandelingen (hierna: de Motiveringswet) 
… 
Deze argumentatie moet worden verworpen. 
1.  De  bestreden  beslissing  wordt  genomen  op  grond  van  een  gebonden  bevoegdheid, 
namelijk de strijdigheid van de aanvraag met artikel 4.4.15 VCRO en de artikelen 11 
en 15 van het KB van 28.12.1972 betreffende de inrichting en de toepassing van de 
ontwerp-gewestplannen en gewestplannen (hierna: het Inrichtingsbesluit). 

 

 

2. 
 

Indien  de  Raad  voor  Vergunningsbetwistingen  vaststelt  dat  de  gebonden 
bevoegdheid  op  correcte wijze  is  uitgeoefend,  vervalt  de  appreciatiebevoegdheid  op 
de naleving van de motiveringsvereisten.  
 
In ondergeschikte orde: 

Artikel  4.7.21  VCRO  bepaalt  dat  de  deputatie  de  aanvraag  in  haar  volledigheid 
onderzoekt.  Artikel  4.7.22  VCRO  stipuleert  dat  de  provinciaal  stedenbouwkundig 
ambtenaar  een  verslag  opmaakt  en  bijkomende  inlichtingen  „kan‟  inwinnen  bij  de 
adviserende  instanties  in  eerste  aanleg.  De  uiteindelijke  beslissing  van  de  deputatie 

RvVb - 6 

 

wordt  genomen  op  grond  van  het  verslag  van  de  provinciaal  stedenbouwkundig 
ambtenaar en nadat de partijen eventueel zijn gehoord (artikel 4.7.23 VCRO). 
 
De verwerende partij is bijgevolg niet gehouden door de adviezen van het college en 
van  de  gewestelijk  stedenbouwkundig  ambtenaar.  De  verwerende  partij  is  evenmin 
gehouden om gebeurlijke fouten in deze adviezen te corrigeren of recht te zetten. 
 
Het eerste middel is ongegrond. 
 

TWEEDE MIDDEL: beweerde schending van de beginselen van behoorlijk bestuur, 
in  het  bijzonder  het  zorgvuldigheidsbeginsel,  het  redelijkheidsbeginsel  en  het 
vertrouwensbeginsel. 

 

Deze argumentatie moet worden verworpen. 
 
Artikel 4.4.15 VCRO bepaalt: 
 
Het  uitbreiden  van  een  bestaande  zonevreemde  woning  is  vergunbaar,  voor  zover  het 
bouwvolume  beperkt  blijft  tot  ten  hoogste  1  000  m3  en  op  voorwaarde  dat  het  aantal 
woongelegenheden beperkt blijft tot het bestaande aantal… 

    

De  verzoekende  partijen vermelden  in  hun  aanvraag  dat  de  bestaande  woning  met  een 
volume  van  374,48  m³  wordt  uitgebreid  naar  een  woning  met  een  volume  van  1.117,48 
m³ (stuk 1.d). Zij betwisten deze gegevens niet in het kader van onderhavige procedure. 
 
Zij betwisten evenmin dat de vaststelling dat de verharde oppervlakte bij de woning wordt 
uitgebreid  -  zij  het  dat  de  oppervlakte  van  de  uitbreiding  wordt  betwist  -  en  dat  een 
dergelijke uitbreiding strijdig is met de artikelen 11 en 15 van het Inrichtingsbesluit. 
 
De  bestreden  beslissing  „moet‟  de  aanvraag  weigeren  op  grond  van  bovenvermelde 
strijdigheden met de van toepassing zijnde wetgeving (gebonden bevoegdheid).  
 
Het  zorgvuldigheidsbeginsel,  het  redelijkheidsbeginsel  en/of  het  vertrouwensbeginsel 
kunnen  niet  verantwoorden  dat  dwingende  wettelijke  of  decretale  bepalingen  terzijde 
worden geschoven. 
 
Het tweede middel moet dan ook worden verworpen als overtollig, minstens ongegrond. 
…” 

 

Met hun wederantwoordnota repliceren verzoekende partijen nog als volgt:  

 

“… 
5.A. Overschrijding van 1.000m3 buitenvolume 
… 
5.A.1.a In het kader van onderhavige procedure heeft Verzoekende partij immers slechts 
een  aanvraag  ingediend  tot  regularisatie  en  niet  een  aanvraag  tot  uitbreiding.  Zie 
terzake de aanvraag van verzoekende partij… 
Verzoekende  partij  was  evenwel  genoodzaakt  om  in  het  kader  van  haar  verweer  de 
omschrijving  van  de  bestreden  besluiten  over  te  nemen  bij  de  formulering  van  het 
inleidend verzoekschrift, het geen uiteraard leidt tot een confuse en verkeerde juridische 
benadering…  
 

RvVb - 7 

 

5.A.2. …Daarenboven moet worden opgemerkt dat bij de berekening van de volumes de 
benadering voor verbouwing en niet voor herbouwing dient gehanteerd. Verbouwing en 
herbouwing onderscheiden zich door bij het “verbouwen” een aanpassing door te voeren 
van  een  bestaand  bouwwerk  zoals  het  plaatsen  van  een  gevelsteen,  terwijl  bij  het 
“herbouwen” eerst in een volledige afbraak wordt voorzien alvorens te “herbouwen”.„ Hier 
wordt  dan  ook  bij  herhaling  en  uitdrukkelijk  gesteld  dat  bij  de  hantering  van  de 
berekeningsformules  voor  verbouwingen  dient  uitgegaan  van  de  binnenvolumes,  juist 
om  de  aanpassing  van  oude,  maar  niet  verkrotte  gebouwen,  aan  te  passen  aan  de 
hedendaagse normen... 
 
5.B. Verharde oppervlakte 
 
Verzoekers wensen te verwijzen naar alle elementen uit het ganse dossier. De verharding 
rond de woning betreft niets meer noch minder dan de modernisering van de reeds jaren 
bestaande verharde oppervlakte. Terzake is fotomateriaal enz. aanwezig in het dossier. 
Om  te  kunnen  voldoen  aan  de  eisen  eigen  aan  de  toegankelijkheid  is  er  een  beperkte 
uitbreiding van de vroeger bestaande oppervlakte met =/- 47,65m2. 
 
7. De middelen 
 
… Onder verwijzing naar het reeds eerder gestelde aangaande de berekeningswijze van 
de  volumes…,  dient  vastgesteld  dat  nergens  gewag  wordt  gemaakt  van  deze 
berekeningswijze  zodat  een  toetsing  van  de  toegestane  volumes  aan  de  werkelijke 
binnenvolumes  zoals  zij  bij  de  art.  4.4.10  tot  4.4.22  van  de  Vlaamse  Codex  voor 
Ruimtelijke Ordening werden bepaald, niet mogelijk is. 
… 
Het behoort tot het zorgvuldigheidsbeginsel dat de opmerkingen en grieven, zoals zij door 
verzoekende partijen desbetreffend werden geformuleerd, worden onderzocht en getoetst 
aan de regelgeving. 
Uit  de  stukken  blijkt  evenwel  de  manifeste  afwezigheid  van  verwijzing  naar  de 
meetcriteria:  aan  de  hand  van  het  dossier  kan  slechts  vastgesteld  dat  verwezen  wordt 
naar  buitenafmetingen  zonder,  voor  wat  betreft  de  verbouwingswerkzaamheden,  te 
verwijzen naar de binnenafmetingen en –volumes.   
Dat  met  betrekking  tot  het  redelijkheidsbeginsel  dient  uitgegaan  van  de  vraag  of  de 
administratieve  overheid  bij  de  beoordeling  van  het  dossier  is  uitgegaan  van  de  juiste 
feitelijke  gegevens,  of  zij  die correct  heeft  beoordeeld en of  zij  op  grond  daarvan niet in 
onredelijkheid tot haar besluit gekomen is; 
Dat niet kan worden uitgegaan van een correct uitgangspunt bij de feitelijke beoordeling 
zodat tot onredelijkheid dient besloten. 
…” 
 

 
Beoordeling door de Raad 
 
Indien  een  bestreden  beslissing  op  verschillende  motieven  steunt  die  elk  op  zich  de  beslissing 
kunnen  verantwoorden,  dan  moeten  die  motieven  alle  onwettig  zijn  om  een  vernietiging  bij 
gebrek aan deugdelijke motivering te verantwoorden. 
 
De Raad stelt vast dat het bestreden besluit twee duidelijke weigeringsmotieven bevat. 
 

RvVb - 8 

 

De  bestreden  beslissing  steunt,  enerzijds,  op  het  determinerend  motief  dat  de  aanvraag,  die 
betrekking heeft op een zonevreemde woning, het totaal volume brengt op 1.117m³, in strijd met 
artikel 4.4.15 VCRO dat een maximum van 1.000m³ voorschrijft. 
 
Anderzijds,  bevat  de  bestreden  beslissing  als  determinerend  motief  dat  de  totaliteit  van  een 
verharding  van  316m²  bij  een  zonevreemde  woning  als  vergunningsplichtig  element,  niet  bij 
afwijking van de planologische voorschriften kan toegestaan worden. 
 
De Raad stelt vast dat de verzoekende partijen aanvankelijk geen kritiek formuleren ten aanzien 
van  beide  motieven.  Zij  geven,  integendeel,  op  p.  4  van  het  verzoekschrift  aan  dat  “Het  in  het 
landelijk  waardevol  agrarisch  gebied  liggende  pand  heeft  een  volumeoverschrijding  van  117m³. 
Deze  overschrijding  van  het  oorspronkelijk  vergunde  volume  van  1.000m³  is  ontstaan  door  een 
samenloop  van  omstandigheden  tijdens  het  verbouwingsproces  zonder  zich  op  dat  moment 
rekenschap  te  geven  van  de  eventuele  gevolgen  hiervan”.  Op  p.  5  stellen  de  verzoekende 
partijen  dat  geen  316  doch  slechts  305m²  parking  is  aangelegd;  het  principiële  standpunt  dat 
geen bijkomende parking in functie van een zonevreemde woning is toegestaan, blijft onbetwist. 
 
Pas met hun wederantwoordnota stellen verzoekende partijen dat hun aanvraag geen uitbreiding 
bevat en dat zij er voor hun verweer toe gehouden waren om de bewoordingen van de bestreden 
beslissing  over te  nemen.  De stedenbouwkundige  vergunningen  van  8 juni 2004 en 21 februari 
2005  zouden  neerkomen  op  een  vergund  bouwvolume  van  996m3,  wat  ongeveer  10%  aan 
uitbreiding toelaat. De berekening van het volume zou verder, voor wat betreft de verbouwingen,  
op  basis  van het binnenvolume  moeten  gebeuren en,  voor  wat  betreft het  nieuwe  gedeelte  van 
de woning, op basis van het buitenvolume. 
Voor  wat  de  parking  betreft,  stellen  verzoekende  partijen  met  hun  wederantwoordnota  dat  er 
slechts sprake is van een uitbreiding van ongeveer 47,65m². 
 
De  Raad  kan  enkel  vaststellen  dat  de  procedure,  zoals  voorgeschreven  bij  artikel  4.8.20,  §2 
VCRO,  in  een  wederantwoordnota  voorziet  om  te  reageren  op  het  verweer  in  de  antwoordnota 
van  de  verwerende  partij.  Het  is  niet  de  bedoeling  om  in  een  wederantwoordnota  het 
aangevoerde middel anders te gaan ontwikkelen dan in het inleidend verzoekschrift.  
 
Bovendien  stelt  de  Raad  vast  dat  de  bij  de  aanvraag  gevoegde  verklarende  nota  uitdrukkelijk 
stelt  dat  een  regularisatie  wordt  aangevraagd  voor:  “1.  Interne  wijzigingen…,  2.  Vergroting  van 
het bouwvolume buitenzijde met 117m³… 3. Vernieuwen bestaande verhardingen door kasseien 
in zandbed en gedeeltelijke uitbreiding langs de straatzijde”, om in 4. Integratie van de geplande 
werken,  te  besluiten  dat  “Behalve  het  bouwvolume  welk  de  1.000m³  overschrijdt,  werden  geen 
werken uitgevoerd die niet beantwoorden aan de voorschriften eigen aan het landbouwgebied”.  
 
Het  komt  de  Raad  ook  niet  toe  om  een  opportuniteitsbeoordeling  te  doen  op  basis  van  de  ter 
griffie  op  24  maart  2010  neergelegde,  herwerkte  volumeberekening.  Los  van  de  vraag  of  deze 
herwerkte volumeberekening aanvaardbaar is, dient de Raad overigens op te merken dat ook zij 
nog steeds spreekt van een totaal volume van meer dan 1.000m³ (1.014,96m³). 
 
Ongeacht de wijze van de berekening van het bouwvolume - waarvoor overigens artikel 4.1.1, 2° 
VCRO  als  maatstaf  geldt  -  volstaat  de  vaststelling  dat  het  door  artikel  4.4.15  VCRO  maximaal 
voorgeschreven volume overschreden is, als motief om de stedenbouwkundige vergunning voor 
de werken aan het pand te weigeren. 
 

 

RvVb - 9 

 

 
De  bijkomende  verharding  komt  op  grond  van  de  artikelen  4.4.10  tot  en  met  4.4.22  VCRO  niet 
voor vergunning in aanmerking, noch op basis van artikel 3, 6° van het besluit van de Vlaamse 
regering van 14 april 2000 tot bepaling van de werken de vrijgesteld zijn van stedenbouwkundige 
vergunning, gelet op de totaliteit van de verharding. Of de bijkomende uitbreiding dan al dan niet 
de  50m²  overschrijdt  speelt  op  zich  geen  rol.  De  totaliteit  van  de  verharding  laat  geen 
regularisatie toe en dit principiële standpunt betwisten de verzoekende partijen niet. 
 
Het  niet  aanwenden  van  een  uitgewerkt  gegrond  middel  tegen  een  determinerend  motief  leidt 
ontegensprekelijk tot de ongegrondheid van het beroep.  
 
Grieven  als  zou  het  college  van  burgemeester  en  schepenen  bij  de  beschrijving  van  de 
bouwplaats  verwezen  hebben  naar  een  onbestaande  constructie  op  een  aanpalend  terrein 
enerzijds  en,  anderzijds  dat  het  college  niet  over  elk  bezwaarschrift  afzonderlijk  heeft 
gedelibereerd,  zijn  vanuit  die  optiek  dan  ook  niet  meer  relevant  en  kunnen  dan  ook  niet  tot 
nietigverklaring van het bestreden besluit leiden. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
 
1. Het beroep wordt ontvankelijk doch ongegrond verklaard. 
 
2.  De  kosten  van  het  beroep,  bepaald  op  350,00  euro,  komen  ten  laste  van  de  verzoekende 
partijen. 
 
 
Dit  arrest  is  uitgesproken  te  Brussel,  in  openbare  terechtzitting  op  5  april  2011,  door  de  Raad 
voor Vergunningsbetwistingen, tweede kamer, samengesteld uit: 
 
 
Hilde LIEVENS, 
 
 
 
Eddie CLYBOUW, 
 
 
De griffier, 
 
 
 
 
 
Eddie CLYBOUW 

De voorzitter van de tweede kamer, 

voorzitter van de tweede kamer, 

met bijstand van 

Hilde LIEVENS 

griffier. 

 

 

 

 

 

 

 

 

 

RvVb - 10 

 

