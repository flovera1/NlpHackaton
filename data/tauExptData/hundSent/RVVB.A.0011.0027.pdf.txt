RAAD VOOR VERGUNNINGSBETWISTINGEN 

ARREST 

nr. A/2011/0027 van 23 maart 2011 

in de zaak 2010/0494/A/3/0467 

 

de heer ......... 

bijgestaan en vertegenwoordigd door: 
advocaat Wim MERTENS 
kantoor houdende te 3580 Beringen, Scheigoorstraat 5 
bij wie keuze van woonplaats wordt gedaan 
  
verzoekende partij 

 

tegen: 
 
de deputatie van de provincieraad van LIMBURG 
 
verwerende partij 
 
de heer ......... 
 
bijgestaan en vertegenwoordigd door: 
advocaat Gerald KINDERMANS 
kantoor houdende te 3870 Heers, Steenweg 161 
bij wie keuze van woonplaats wordt gedaan 
 
tussenkomende partij 

 

 

 
 
 
In zake:  
 

 

 
 

I. 

VOORWERP VAN DE VORDERING 

 
De vordering, ingesteld bij aangetekende brief van 1 juni 2010, strekt tot de vernietiging van het 
besluit van de deputatie van de provincieraad van Limburg van 6 mei 2010. 
 
Met  dit  besluit  heeft  de  deputatie  het  administratief  beroep  van  de  verzoekende  partij  tegen  de 
beslissing    van  het  college  van  burgemeester  en  schepenen  van  de  gemeente  Lummen  van  5 
januari 2010  ingewilligd  en  het  besluit  van  het  college  van  burgemeester en  schepenen  van  de 
gemeente Lummen vernietigd. 
 
De  deputatie  heeft  aan  de  vergunningaanvrager  onder  voorwaarden  de  stedenbouwkundige 
vergunning verleend voor het afbreken en wederopbouwen  van een bestaande woning. 
 
Het betreft een perceel gelegen te 3560 Lummen, ......... en met kadastrale omschrijving .......... 
 
 

RvVb - 1 

 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een  afschrift  van  het  administratief 
dossier  neergelegd.  De  verzoekende  partij  heeft  geen  wederantwoordnota  ingediend.  De 
tussenkomende partij heeft een schriftelijke uiteenzetting ingediend. 
 
De  partijen  zijn  opgeroepen  voor  de  openbare  terechtzitting  van  16  maart  2011,  alwaar  de 
vordering tot vernietiging werd behandeld. 
 
Kamervoorzitter Filip VAN ACKER heeft verslag uitgebracht.  
 
De  verzoekende,  verwerende  en  tussenkomende  partij,  hoewel  behoorlijk  opgeroepen,  zijn  niet 
ter  zitting  verschenen.  Gelet  op  artikel  4.8.24  VCRO  verhindert  de  afwezigheid  van  partijen  de 
geldigheid van de zitting, en dus van de behandeling van de zaak, echter niet. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
De  heer  .........  vraagt  met  een  op  25  juni  2010    ter  post  aangetekend  verzoekschrift  om  in  het 
geding te mogen tussenkomen. 
 
De voorzitter van de derde kamer heeft vastgesteld, met een beschikking van 3 november 2010, 
dat er grond is om het verzoek in te willigen en dat de verzoeker tot tussenkomst aangemerkt kan 
worden als belanghebbende in de zin van artikel 4.8.16, ยง1, eerste lid VCRO voor wat betreft de 
behandeling van de vordering tot schorsing. 
 
 

IV. 

ONDERZOEK VAN DE VRAAG TOT AFSTAND VAN GEDING 

 
De  verzoekende  partij  vraagt  met  een  aangetekende  brief  van    27  december  2010  om  afstand 
van  geding.  Er  zijn  geen  redenen  die  zich  verzetten  tegen  de  inwilliging  van  de  gevraagde 
afstand van geding. 
 
 
 
 
 
 
 
 
 
 
 
 
 
 

 

RvVb - 2 

 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. De afstand van het geding wordt vastgesteld. 
 
2. De kosten van het beroep, bepaald op 175 euro, komen ten laste van de verzoekende partij. 
 
 
Dit arrest is uitgesproken te Brussel, in openbare terechtzitting op 23 maart 2011, door de Raad 
voor Vergunningsbetwistingen, derde kamer, samengesteld uit: 
 
 
 
 
Filip VAN ACKER, 
 
 
 
Eddie CLYBOUW, 
 
 
De griffier, 
 
 
 
 
 
Eddie CLYBOUW 
 

De voorzitter van de derde kamer, 

voorzitter van de derde kamer, 

Filip VAN ACKER 

met bijstand van 

griffier. 

 

 

 

 

 

 

 

RvVb - 3 

 

