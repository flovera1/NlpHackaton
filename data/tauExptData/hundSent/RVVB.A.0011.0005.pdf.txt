 

 

 
 
In zake: 
 
 
 
 
 
 
 
 
 
 
 
 
 
 
Tussenkomende 
partijen: 

 

RAAD VOOR VERGUNNINGSBETWISTINGEN 

TUSSENARREST 

nr. A/2011/0005 van 8 februari 2011 

in de zaak 2010/0383/A/2/0352 

de GEWESTELIJKE STEDENBOUWKUNDIGE AMBTENAAR van het 
Agentschap Ruimte en Erfgoed, afdeling Antwerpen 
 
bijgestaan en vertegenwoordigd door: 
advocaat Willem SLOSSE 
kantoor houdende te 2018 Antwerpen, Brusselstraat 59 
bij wie keuze van woonplaats wordt gedaan 
 
verzoekende partij 

tegen: 
 
de deputatie van de provincieraad van ANTWERPEN 
 
verwerende partij 
 
1.  ......... 
2.  ......... 

 

3.  het college van burgemeester en schepenen van de gemeente 

PUTTE,  bijgestaan en vertegenwoordigd door: 

advocaten Wim DOM en Nick SCHELLEMANS 
kantoor houdende te 2580 Putte, Waversesteenweg 81 
bij wie keuze van woonplaats wordt gedaan 

 

 
 

 

I. 

VOORWERP VAN DE VORDERING 

 
De vordering, ingesteld bij aangetekende brief van 23 april 2010, strekt tot de vernietiging van het 
besluit van de deputatie van de provincieraad van Antwerpen van 4 maart 2010. 
 
Met  dit  besluit  heeft  de  deputatie  het  administratief  beroep  van  de  eerste  en  de  tweede 
tussenkomende  partijen  tegen  de  weigeringsbeslissing  van  het  college  van  burgemeester  en 
schepenen van de gemeente Putte van 7 december 2009 voorwaardelijk ingewilligd. 
 

 

RvVb - 1 

 

 
De  deputatie  heeft  aan  de  eerste  en  tweede  tussenkomende  partijen  de  stedenbouwkundige 
vergunning  verleend  voor  het  wijzigen  van  de  verkavelingsvergunning  overeenkomstig  de 
ingediende plannen en de bijgevoegde gewijzigde stedenbouwkundige voorschriften en onder de 
voorwaarden  zoals  opgenomen  in  het  standpunt  van  het  college  van  burgemeester  en 
schepenen van 28 september 2009. 
 
Het betreft een perceel gelegen te ......... en met kadastrale omschrijving .......... 
 
 

II. 

VERLOOP VAN DE RECHTSPLEGING 

 
De  verwerende  partij  heeft  geen  antwoordnota  ingediend  maar  heeft  wel  een  afschrift  van  het 
administratief  dossier  neergelegd.  De  verzoekende  partij  heeft  geen  wederantwoordnota 
ingediend. De tussenkomende partijen hebben een schriftelijke uiteenzetting ingediend. 
 
De  partijen  zijn  opgeroepen  voor  de  openbare  terechtzitting  van  1  februari  2011,  alwaar  de 
vordering tot vernietiging werd behandeld. 
 
Kamervoorzitter Hilde LIEVENS heeft verslag uitgebracht.  
 
Advocaat  Stijn  BRUSSELMANS  die  loco  advocaat  Willem  SLOSSE  verschijnt  voor  de 
verzoekende  partij,  advocaat  Nick  SCHELLEMANS  en  de  heer  Gert  VAN  SEGBROECK, 
ambtenaar  van  de  gemeente,  die  verschijnen  voor  de  derde  tussenkomende  partij,  het  college 
van burgemeester en schepenen van de gemeente Putte, zijn gehoord. 
 
De eerste en tweede tussenkomende partijen zijn in persoon verschenen. 
 
De  verwerende  partij,  hoewel  behoorlijk  opgeroepen,  is  niet  ter  zitting  verschenen.  Gelet  op 
artikel 4.8.24 VCRO verhindert de afwezigheid van partijen de geldigheid van de zitting, en dus 
van de behandeling van de zaak, echter niet. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
.........  vragen  met  een  op  7  juni  2010  ter  post  aangetekend  verzoekschrift  om  in  het  geding  te 
mogen tussenkomen. 
 
De voorzitter van de tweede kamer heeft vastgesteld, met een beschikking van 6 juli 2010, dat er 
grond is om het verzoek in te willigen en dat de verzoekers tot tussenkomst aangemerkt kunnen 
worden als belanghebbenden in de zin van artikel 4.8.16, §1, eerste lid VCRO voor wat betreft de 
behandeling van de vordering tot vernietiging. 
 
Het  college  van  burgemeester  en  schepenen  van  de  gemeente  Putte  vraagt  met  een  op  9  juni 
2010  ter post aangetekend verzoekschrift om in het geding te mogen tussenkomen. 
 

RvVb - 2 

 

De voorzitter van de tweede kamer heeft vastgesteld, met een beschikking van 6 juli 2010, dat er 
grond  is  om  het  verzoek  in  te  willigen  en  dat  de  verzoeker  tot  tussenkomst  aangemerkt  kan 
worden als belanghebbende in de zin van artikel 4.8.16, §1, eerste lid VCRO voor wat betreft de 
behandeling van de vordering tot vernietiging. 
 
 

IV. 

FEITEN 

 
 
Op 22 juli 2009 (datum van het ontvangstbewijs) dienen de eerste en de tweede tussenkomende 
partijen bij het college van burgemeester en schepenen van de gemeente Putte een aanvraag in 
voor  een  stedenbouwkundige  vergunning  voor  “het  wijzigen  van  de  verkavelingsvergunning, 
afgegeven  door  deputatie  in  graad  van  beroep  op  16  juni  1970  De  aanvraag  strekt  tot  het 
opsplitsen van loten 2 en 3 in respectievelijk 2A en 2B en 3A en 3B.”. 
 
Het lot 1 is momenteel bebouwd.  
 
Ten  tijde  van  de  afgifte  van  de  verkavelingsvergunning  in  1970  was  het  eigendom  volgens  het 
toen  geldende  Algemeen  Plan  van  Aanleg  gelegen  in  de  landelijke  zone.  Het  college  van 
burgemeester en schepenen weigerde aanvankelijk de verkavelingsvergunning op 20 november 
1969 omdat volgens de voorschriften van het APA in de landelijke zone enkel woningbouw kon 
toegelaten worden binnen de grenzen van bestaande huizengroepen en het betreffende perceel 
niet ligt binnen een bestaande huizengroep. Bij besluit van 16 juni 1970 verleende de deputatie 
de  verkavelingsvergunning  omdat  de  voorschriften  uit  het  APA,  betrekking  hebbend  op  de 
landelijke zone, enkel bepalen dat in deze zone woningbouw toegelaten is op percelen met een 
minimumbreedte van 30 meter en dat deze voorschriften niet vermelden dat woningbouw slechts 
toegelaten is binnen bestaande huizengroepen. 
 
Ter openbare terechtzitting van 1 februari 2011 werd door de stedenbouwkundige ambtenaar van 
de gemeente Putte gesteld dat het Algemeen Plan van Aanleg van 18 maart 1963 niet meer van 
toepassing is in de gemeente. 
 
Het  perceel  is,  zo  blijkt  uit  de  bestemmingsvoorschriften  van  het  bij  koninklijk  besluit  van  5 
augustus 1976 vastgesteld gewestplan ‘Mechelen’, gelegen in agrarisch gebied.  
 
Het  perceel  is  niet  gelegen  binnen  een  gebied  waarvoor  een  goedgekeurd  bijzonder  plan  van 
aanleg of ruimtelijk uitvoeringsplan geldt. 
 
Het  perceel  is  wel  gelegen  binnen  de  omschrijving  van  een  door  de  deputatie  op  16  juni  1970 
behoorlijk vergunde, niet vervallen verkaveling 1969/I.721 voor wat betreft de loten twee en drie. 
 
Naar aanleiding van het openbaar onderzoek, georganiseerd van 5 augustus 2009 tot en met 4 
september 2009, worden geen bezwaarschriften ingediend.  
 
Er worden geen externe adviezen aangevraagd. 
 
Op  28  september  2009  brengt  het  college  van  burgemeester  en  schepenen  van  de  gemeente 
Putte  een  gunstig  preadvies  uit,  stellende  dat  de 
loten  die  deel  uitmaken  van  de 
verkavelingwijziging,  door  hun  ligging  de  rechten  van  een  woongebied  verkregen  hebben.  Het 
college  van  burgemeester  en  schepenen  voorziet  wel  aangepaste  stedenbouwkundige 
voorschriften. 
 

RvVb - 3 

 

De  gewestelijke  stedenbouwkundige  ambtenaar  verleent  op  datum  van  6  november  2009  een 
ongunstig advies met de volgende motivering: 
 

“… 
Er  kan  niet  akkoord  gegaan  worden  met  de  visie  van  het  college  van  burgemeester  en 
schepenen. 
Ten tijde van de afgifte van de verkavelingsvergunning op 16/06/1970 door de Bestendige 
deputatie  was  het  eigendom  volgens  het  toen  geldende  Algemeen  Plan  van  Aanleg 
gelegen  in  de  landelijke  zone.  Daar  werd  woningbouw  toegestaan  op  kavels  van 
minimum 30 meter breed. 
Volgens het later goedgekeurde gewestplan Mechelen (..) werd de bestemming agrarisch 
gebied. 
De stelling van  het college  van  burgemeester  en schepenen  dat  door  de  verkaveling  uit 
1970 de gronden de rechten van een woongebied hebben, is dan ook niet correct. 
Het is niet aangewezen dat men een verdichting nastreeft in het agrarisch gebied, zelfs al 
is  het  dan  gelegen  in  de  onmiddellijke  nabijheid  van  een  woongebied  (langs  deze  zijde 
van de straat i.f.v. de weg). 
Ook  moet  worden  opgemerkt  dat;  gelet  op  de  ligging  in  het  agrarisch  gebied,  het 
aangewezen  is  dat  het  advies  van  het  Departement  Landbouw  en  Visserij  –  Duurzame 
Landbouwontwikkeling Antwerpen ingewonnen wordt. 
Algemene conclusie 
De aanvraag is stedenbouwkundig onaanvaardbaar. 
…” 

 
 
Het  college  van  burgemeester  en  schepenen  van  de  gemeente  Putte  weigert  op  7  december 
2009  de  stedenbouwkundige  vergunning  tot  wijziging  van  de  verkavelingsvergunning  aan  de 
eerste en de tweede verzoekende partijen.  
 
Tegen  deze  beslissing  tekenen  de  eerste  en  de  tweede  tussenkomende  partijen  op  14  januari 
2010 administratief beroep aan bij de verwerende partij. 
 
In zijn verslag van onbekende datum adviseert de provinciale stedenbouwkundige ambtenaar de 
verwerende  partij  om  het  beroep  niet  in  te  willigen  en  de  stedenbouwkundige  vergunning  tot 
wijziging van de verkavelingsvergunning te weigeren met de volgende motivering: 
 

“… 
De  aanvraag  is  niet  in  overeenstemming  met  deze  planologische  bestemming  van  het 
gewestplan vermits de aanvraag geen betrekking heeft op een landbouwbedrijf. 
 
Bij  een  aanvraag  tot  verkavelingswijziging  dient  opnieuw  de  volledige  juridische  en 
planningscontext bekeken te worden van de plaats van de aanvraag.  
Vermits de oorspronkelijke verkaveling gelegen is in gebied bestemd voor een agrarische 
functie  residentieel wonen  strijdig  is  met  deze  bestemming  volgens het  gewestplan,  kan 
geen wijziging van de verkavelingsvergunning worden bekomen. 
 
Deze redenering is gebaseerd op een uitspraak van de Raad van State zaak nr. 96.105 
van 5 juni 2001 die luidt als volgt: 
“Overwegende dat de stelling van de verwerende parijen dat “bij de behandeling van de 
aanvraag  tot  wijziging  van  een  goedgekeurde  niet  vervallen  verkaveling  (…)  geen 
legeliteitsonderzoek (dient) te gebeuren naar het gewestplan omdat door de goedkeuring 
van het statuut van bouwgrond verkreeg, waaraan niet mee kan worden geraakt, niet kan 
worden bijgetreden; dat een verkavelingsvergunning niet meer rechten verleend aan deze 

RvVb - 4 

 

die  erin  met  zoveel  woorden  zijn  vermeld,  nl.  bouwen  volgens  de  daarin  bepaalde 
voorschriften;  dat  op  grond  van  het  decreet  betreffende  de  ruimtelijke  ordening  elke 
verkavelingsvergunning  of  wijziging  van  de  verkavelingsvergunning  in  overeenstemming 
moet zijn met de geldende plannen van aanleg; dat een in het agrarisch gebied gelegen 
zonevreemde  verkaveling  bestemd  voor  woningbouw  zoals  terzake,  slechts  kan  worden 
gewijzigd in overeenstemming met de bestemming agrarisch gebied strijdige bestemming 
de bindende en verordenende kracht van het gewestplan miskent.” 
 
De  redenering  van  de  Raad  van  State  baseert  zich  op  artikel  132,  §2  en  artikel  111bis 
van  het  decreet  van  18  mei  1999  houdende  de  organisatie  van  de  ruimtelijke  ordening 
thans vervat in artikel 4.6.7 van de Vlaamse Codex. 
 
Volgens  artikel  4.6.7  van  de  Vlaamse  Codex  kan  de  eigenaar  van  een  lot  in  een  niet-
vervallen  verkaveling  een  wijziging  van  de  verkavelingsvergunning  aanvragen.  De 
procedures die van toepassing zijn op het verkrijgen van een verkavelingsvergunning zijn 
eveneens  van 
toepassing  op  de  wijziging  ervan.  Bij  het  verlenen  van  een 
verkavelingsvergunning  moet  de  vergunningverlenende  overheid  o.a.  nakijken  of  deze 
vergunning in overeenstemming is met de geldende gewestplanbestemming.  
De Vlaamse Codex voorziet niet dat bij het verlenen van een verkavelingsvergunning of 
het 
voorbij  gegaan  worden  aan  de 
gewestplanbestemming.  
 
Bovendien  is  verdichting  in  het  agrarisch  gebied  niet  aanvaardbaar  vanuit  ruimtelijk 
oogpunt. Dit werkt residentialisering en versnippering van het open agrarisch gebied in de 
hand. 
 
Watertoets:  Bij  nazicht  van  de  Vlaamse  kaart  met  de  overstromingsgevoelige  gebieden, 
blijkt  het  perceel  niet  gelegen 
in  een  effectief  of  een  mogelijk 
overstromingsgevoelig gebied.  
 
De  voorliggende  verkavelingswijziging  voorziet  de  mogelijkheid  van  het  bouwen  en/of 
verharden van een gedeelte van de percelen, zodat rekening gehouden moet worden met 
het  mogelijke  effect  op  de  plaatselijke  waterhuishouding.  Door  de  toename  van  de 
verharde  oppervlakte  wordt  de  infiltratie  van  het  hemelwater  in  de  bodem  plaatselijk 
beperkt.  Dit  dient  in  de  latere  aanvragen  tot  stedenbouwkundige  vergunning  te  worden 
gecompenseerd. 
…” 

van  een  wijziging  mag 

te  zijn 

verlenen 

 

 
 
Na de partijen te hebben gehoord op 2 maart 2010, beslist de verwerende partij op 4 maart 2010 
om  het  beroep  voorwaardelijk  in  te  willigen  en  de  stedenbouwkundige  vergunning  te  verlenen 
overeenkomstig  de  voorgebrachte  plannen  en  de  bijgevoegde  gewijzigde  stedenbouwkundige 
voorschriften en overweegt hierbij het volgende: 

 

 

“… 
 
Verenigbaarheid met de goede ruimtelijke ordening: 
 
Volgens het vastgestelde gewestplan situeert de aanvraag zich in agrarisch gebied. 
…. 
De  aanvraag  is  niet  in  overeenstemming  met  de  planologische  bestemming  van  het 
gewestplan aangezien ze geen betrekking heeft op een landbouwbedrijf. 
 

RvVb - 5 

 

De breedte van de voorgestelde kavels varieert van 20m35 tot 20m75 en de diepte ervan 
bedraagt rond de 100m. Dit geeft kaveloppervlakten tussen 2055m² en 2122m². 
Een breedte van 20m is gebruikelijk voor percelen bestemd voor vrijstaande bebouwing. 
Aan  de  tegenoverliggende  kant  van  de  weg,  werden  aan  de  rechterzijde  en  schuin 
tegenover het betrokken terrein in woongebied met landelijk karakter woningen opgericht 
op percelen met gelijkaardige breedte. 
De  betrokken  verkaveling  is  gesitueerd  in  de  nabijheid  van  woongebied  met  landelijk 
karakter, maar ook in de nabijheid van een dorpskern. 
De gemeente neemt het standpunt in, dat de voorgestelde kavels beter integreerbaar zijn 
in  de  omgeving  dan  de  huidige,  dubbel  zo  grote  percelen,  die  aanleiding  kunnen  geven 
tot  grootschalige  bebouwing  die  vreemd 
is  aan  de  omgeving.  Wel  dienen  de 
stedenbouwkundige voorschriften als volgt te worden aangepast: 
-  garages dienen voorzien te worden in het hoofdvolume 
- 

in  de  strook  voor  binnenplaatsen  en  tuinen:  tussen  de  strook  voor  hoofdgebouwen 
(17m) en tot op een diepte van 47m vanuit de rooilijn: 
o  1e bebouwing: bergplaatsen en hokken (geen garages) met een max. van 30m² 
o  2e plaatsing van de gebouwen:  

  Gevel gericht naar het hoofdgebouw op minimum 10m uit de strook voor 

hoofdgebouwen 

  Overig  gevels  op  min.  3m  afstand  van  de  perceelsgrens  en  tot  op  een 

diepte van 47m gemeten vanuit de rooilijn. 

te  zijn 

Een beperking  van  de  verhardingen  in de  strook  voor  binnenplaatsen  en  tuinen  dient  te 
worden nagestreefd, zodat een optimale infiltratie van het oppervlaktewater mogelijk is. 
 
De  deputatie  volgt  de  visie  van  de  gemeente  en  is  van  oordeel,  dat  de  gevraagde 
wijziging  zich  beter  binnen  de  bestaande  ruimtelijke  context 
integreert  dan  de 
oorspronkelijke  verkaveling.  Indien  de  voorwaarden  opgelegd  door  het  college  van 
burgemeester en schepenen worden opgevolgd, doet de aanvraag geen afbreuk aan de 
goede ruimtelijke ordening op deze locatie.  
 
Watertoets:  Bij  nazicht  van  de  Vlaamse  kaart  met  de  overstromingsgevoelige  gebieden, 
blijkt  het  perceel  niet  gelegen 
in  een  effectief  of  een  mogelijk 
overstromingsgevoelig gebied.  
 
De  voorliggende  verkavelingswijziging  voorziet  de  mogelijkheid  van  het  bouwen  en/of 
verharden van een gedeelte van de percelen, zodat rekening gehouden moet worden met 
het  mogelijke  effect  op  de  plaatselijke  waterhuishouding.  Door  de  toename  van  de 
verharde  oppervlakte  wordt  de  infiltratie  van  het  hemelwater  in  de  bodem  plaatselijk 
beperkt.  Dit  dient  in  de  latere  aanvragen  tot  stedenbouwkundige  vergunning  te  worden 
gecompenseerd. 
 
Algemene conclusie: 
De  aanvraag  is  niet  in  overeenstemming  met  de  planologische  bestemming 
volgens het gewestplan.  
 
in  de  bestaande  ruimtelijke  context  dan  de 
De  aanvraag  kadert  beter 
oorspronkelijke  verkaveling  en  kan  uit  het  oogpunt  van  de  goede  ruimtelijke 
ordening  worden  aanvaard,  onder  de  voorwaarden  opgenomen  in  het  standpunt 
van het college van burgemeester en schepenen d.d. 28 september 2009.  
 

 
Dit is de bestreden beslissing. 

RvVb - 6 

 

 

 

V. 

ONTVANKELIJKHEID VAN DE VORDERING TOT VERNIETIGING 

A.  Ontvankelijkheid wat betreft de tijdigheid van het beroep 

 
De bestreden beslissing werd aan de verzoekende partij betekend per aangetekende brief van 23 
maart 2010. 
 
Het  door  de  verzoekende  partij  ingestelde  beroep,  bij  aangetekende  brief  van  23  april  2010,  is 
dus tijdig. 
 
 

B.   Ontvankelijkheid  wat  betreft  het  belang  en  de  hoedanigheid  van  de  verzoekende 

partij 

 
De gewestelijke  stedenbouwkundige  ambtenaar  beschikt  op  grond  van artikel 4.8.16,  §1  VCRO 
over het rechtens vereiste belang om een vordering in te stellen bij de Raad. 
 
De Raad aanvaardt tevens dat uit artikel 4.8.16, §1 VCRO niet alleen het potentieel belang van 
de  gewestelijke  stedenbouwkundige  ambtenaar  blijkt,  maar  ook  diens  hoedanigheid  en  meer 
bepaald diens procesbevoegdheid om een vordering in te stellen bij de Raad. 
 
 

VI. 

ONDERZOEK VAN DE VORDERING TOT VERNIETIGING 

 
 

A.  Vooraf 

 
De Raad noteert dat de verzoekende partij afstand doet van haar tweede middel. 
 
Onverminderd de eventuele gegrondheid van de andere door de verzoekende partij ingeroepen 
middelen,  en  alvorens  deze  middelen  te  beoordelen  en  er  een  uitspraak  over  te  doen,  acht  de 
Raad  het  aangewezen,  teneinde  de  tegensprekelijkheid  van  het  debat  te  garanderen,  dat  aan 
partijen de mogelijkheid wordt geboden te antwoorden op de hierna geformuleerde ambtshalve 
middelen die de Raad, gelet op artikel 4.8.3, §2 VCRO, ten aanzien van de bestreden beslissing 
in overweging neemt.  
 
 

B.  Schending  van  artikel  4.7.23,  §1,  eerste  lid  VCRO,  de  artikelen  2  en  3  van  de  wet 
van  29  juli  1991  betreffende  de  formele  motivering  van  bestuurshandelingen,  de 
materiële  motiveringsplicht  en  de  beginselen  van  behoorlijk  bestuur,  meer 
specifiek het zorgvuldigheidsbeginsel 

 
 
Eerste onderdeel 
 
Artikel 4.7.23, §1, eerste lid VCRO bepaalt uitdrukkelijk dat de deputatie haar beslissing over het 
ingestelde  beroep  neemt  op  grond  van  het  verslag  van  de  provinciale  stedenbouwkundige 
ambtenaar.  
 

 

RvVb - 7 

 

 
In  het  licht  van  de  formele  en  materiële  motiveringsplicht,  vereist  artikel  4.7.23,  §1,  eerste  lid 
VCRO dat  uit  de  bestreden  beslissing  zelf moet  worden kunnen  afgeleid of de  deputatie  bij  het 
nemen  van  haar  beslissing  op  gemotiveerde  wijze  is  afgeweken  van  het  verslag  van  de 
provinciale stedenbouwkundige ambtenaar, dan wel of de deputatie zich op gemotiveerde wijze 
heeft  aangesloten  bij  de  visie  van  de  provinciale  stedenbouwkundige  ambtenaar  en  zich  de 
motieven van de provinciale stedenbouwkundige ambtenaar eigen heeft gemaakt.  
 
Artikel 4.7.23, §1, eerste lid VCRO veronderstelt dus met andere woorden dat zowel de feitelijke 
als  de 
juridische  determinerende  overwegingen  van  het  verslag  van  de  provinciale 
stedenbouwkundige ambtenaar worden opgenomen in de beroepsbeslissing zodat op basis van 
de beslissing zelf kan nagegaan worden of de deputatie haar beslissing daadwerkelijk op grond 
van het verslag van de provinciale stedenbouwkundige ambtenaar heeft genomen. 
 
De Raad stelt evenwel vast dat de verwerende partij in de bestreden beslissing in het geheel niet 
verwijst  naar  het  verslag  van  de  provinciale  stedenbouwkundige  ambtenaar.  De  provinciale 
stedenbouwkundige  ambtenaar  was  ook  niet  aanwezig  op  de  hoorzitting  van  2  maart  2010.  De 
omstandigheid dat het verslag van de provinciale stedenbouwkundige ambtenaar zich gebeurlijk 
in het administratief dossier bevindt en aldus consulteerbaar is of was voor de partijen, volstaat 
niet. 
 
Aangezien  in  de  bestreden  beslissing  op  geen  enkele  wijze  melding  wordt  gemaakt  van  de 
feitelijke  en  juridische  determinerende  overwegingen  van  het  verslag  van  de  provinciale 
stedenbouwkundige  ambtenaar,  kan  niet  worden  nagegaan  of  de  deputatie  haar  beslissing 
daadwerkelijk op grond van vermeld verslag heeft genomen en hierbij eventuele andersluidende 
overwegingen op afdoende wijze heeft weerlegd, schendt de bestreden beslissing artikel 4.7.23, 
§1,  eerste  lid  VCRO,  de  artikelen  2  en  3  van  de  wet  van  29  juli  1991  betreffende  de  formele 
motivering van bestuurshandelingen, evenals de materiële motiveringsplicht.  
 
 
Tweede onderdeel 
 
 
Aangezien uit de bestreden beslissing niet kan worden afgeleid of zij daadwerkelijk op grond van 
het verslag van de provinciale stedenbouwkundige ambtenaar werd genomen, minstens dat niet 
kan worden vastgesteld of de verwerende partij rekening heeft gehouden met de determinerende 
overwegingen,  zowel  in  feite  als  in  rechte,  van  vermeld  verslag,  en dit  ongeacht  de  aard  en de 
draagwijdte ervan, schendt de bestreden beslissing het zorgvuldigheidsbeginsel.  
 
Opdat de verwerende partij een zorgvuldige beslissing zou kunnen nemen, dient zij de aanvraag 
aan  een  eigen,  zorgvuldig  en  afdoende  onderzoek  te  onderwerpen.  Gelet  op  artikel  4.7.23,  §1, 
eerste lid VCRO kan niet worden betwist dat het verslag van de provinciale stedenbouwkundige 
ambtenaar  hierbij  een  essentieel  en  noodzakelijk  te  onderzoeken  aspect  van  het  dossier  is.  Dit 
laatste  niet  in  het  minst  nu  vastgesteld  moet  worden  dat  de  provinciale  stedenbouwkundige 
ambtenaar  uitdrukkelijk  adviseert  om  het  beroep  van  de  eerste  en  tweede  tussenkomende 
partijen niet in te willigen en de wijziging van de verkavelingsvergunning te weigeren.  
 
De  kennelijke  niet  gemotiveerde,  minstens  niet  afdoende,  negatie  van  het  verslag  van  de 
provinciale  stedenbouwkundige  ambtenaar,  in  het bijzonder  voor  wat  betreft  de  toetsing  van  de 
aanvraag  aan  de  planologische  bestemming,  impliceert  dan  ook  een  schending  van  het 
zorgvuldigheidsbeginsel.  
 

RvVb - 8 

 

In  zoverre  de  verwerende  partij  bij  de  beoordeling  van  de  aanvraag  zich  louter  aansluit  bij  het 
standpunt van het college van burgemeester en schepenen dient daaruit afgeleid te worden dat 
een eigen onderzoek naar de verenigbaarheid met de planologische bestemming en een toetsing 
van  de aanvraag  aan de goede  ruimtelijke  ordening  ontbreekt,  en meer in het  bijzonder  zonder 
dat  rekening  wordt  gehouden  met  de  karakteristieken  van  de  oorspronkelijke  verkaveling  van 
1970,  kan  in  alle  redelijkheid  niet  betwist  worden  dat  de  verwerende  partij  op  een  onredelijke 
wijze van haar beleidsvrijheid gebruik heeft gemaakt. 
 
De bestreden beslissing is dus kennelijk onredelijk en onzorgvuldig. 
 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
 
 
1. De Raad heropent de debatten en verzoekt de verwerende partij, de tussenkomende partijen 
en de verzoekende partij om met een aanvullende nota en binnen een termijn van dertig dagen, 
te  rekenen  vanaf  de  betekening  van  huidig  arrest,  te  antwoorden  op  het  in  onderdeel  VI.  B 
geformuleerde ambtshalve middel. 
 
2. De uitspraak over de kosten wordt uitgesteld tot de beslissing ten gronde. 
 
 
Dit arrest is uitgesproken te Brussel, in openbare terechtzitting op 8 februari 2010, door de Raad 
voor Vergunningsbetwistingen, tweede kamer, samengesteld uit: 
 
 
Hilde LIEVENS, 
 
 
 
Katrien VISSERS, 
 
 
 
De toegevoegd griffier, 
 
 
 
 
 
Katrien VISSERS 
 

De voorzitter van de tweede kamer, 

voorzitter van de tweede kamer, 

Hilde LIEVENS 

toegevoegd griffier. 

met bijstand van 

 

 

 

 

 

 

 

 

 

RvVb - 9 

 

