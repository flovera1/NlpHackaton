 

 

 
 
In zake: 
 
 
 
 
 
 
 
 
 
 
 
 
 
 
 
 
 
 
 
Tussenkomende 
partijen: 
 

RAAD VOOR VERGUNNINGSBETWISTINGEN 

TUSSENARREST 

nr. A/2010/0046 van 15 december 2010 

in de zaak 2010/0268/SA/3/0249 

......... 
......... 

1. 
2. 
 
bijgestaan en vertegenwoordigd door: 
advocaat Greg JACOBS 
kantoor houdende te 1831 Diegem, De Kleetlaan 12A 
bij wie keuze van woonplaats wordt gedaan 
 
verzoekende partijen 
 
tegen: 
 
de deputatie van de provincieraad van OOST-VLAANDEREN 
 
vertegenwoordigd door: 
mevrouw Kaat VAN KEYMEULEN 
 
verwerende partij 
 
 
1. 

......... 
 
......... 

2. 
 
vertegenwoordigd door: 
........., zaakvoerder 
 

 
 

I. 

VOORWERP VAN DE VORDERING 

 
De  vordering ingesteld bij aangetekende brief van  10  maart  2010  strekt  tot de schorsing van de 
tenuitvoerlegging  en  de  vernietiging  van  het  besluit  van  de  deputatie  van  de  provincieraad  van 
Oost-Vlaanderen op datum van 4 februari 2010 waarbij het administratief beroep, ingesteld door 
de heer Greg Jacobs, advocaat, namens de eerste verzoekende partij, tegen de beslissing van 8 
oktober  2009  van  het  college  van  burgemeester  en  schepenen  van  de  gemeente  Lebbeke 
waarbij een stedenbouwkundige vergunning voor het bouwen van paardenstallen op een terrein 
gelegen 
.........,  wordt  verleend  aan  de 
tussenkomende  partijen,  niet  wordt  ingewilligd  en  waarbij  beslist  wordt  dat  het  besluit  van  het 
college van burgemeester en schepenen van 8 oktober 2009 haar rechtskracht herneemt. 
 
 

.........  en  met  als  kadastrale  omschrijving 

te 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een afschrift van het  administratief 
dossier  neergelegd.  De  verzoekende  partij  heeft  een  wederantwoordnota  ingediend  en  door  de 

RvVb - 1 

 

tussenkomende  partijen  werd  een  schriftelijke  uiteenzetting  gegeven  overeenkomstig  artikel 
4.8.19, §3 VCRO. 
 
De partijen zijn opgeroepen voor de openbare terechtzitting van 8 december 2010. 
 
Kamervoorzitter Filip VAN ACKER heeft verslag uitgebracht. 
 
Advocaat  Greg  JACOBS  die  verschijnt  voor  de  verzoekende partijen  en  mevrouw  Kaat  VAN 
KEYMEULEN die verschijnt voor de verwerende partij, zijn gehoord. 
 
De tussenkomende partijen, hoewel behoorlijk opgeroepen, zijn niet ter zitting verschenen. Gelet 
op  artikel  4.8.24  VCRO  verhindert  de  afwezigheid  van  partijen  de  geldigheid  van  de  zitting,  en 
derhalve van de behandeling van de zaak, echter niet. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
......... vragen met een op 10 mei 2010 ter post aangetekend verzoekschrift om in het geding te 
mogen tussenkomen. 
 
De voorzitter van de derde kamer heeft vastgesteld, met een beschikking van 21 mei 2010, dat er 
ten aanzien van de eerste verzoeker tot tussenkomst grond is om het verzoek in te willigen en dat 
de eerste verzoeker tot tussenkomst kan worden aangemerkt als belanghebbende in de zin van 
artikel  4.8.16,  §1,  eerste  lid  VCRO  voor  wat  betreft  de  behandeling  van  de  vordering  tot 
vernietiging. 
 
Met  dezelfde  beschikking  werd  vastgesteld  dat  het  verzoek  tot  tussenkomst  van  de  tweede 
verzoeker  tot  tussenkomst  als  ontvankelijk  kon  aangemerkt  worden  op  voorwaarde  dat  binnen 
een termijn van vijf dagen, te rekenen vanaf de betekening van vermelde beschikking, de actueel 
geldende  statuten  van  de  vennootschap,  evenals  de  beslissing  van  het  daartoe  gemachtigde 
orgaan om in rechte op te treden voor de Raad, werd neergelegd ter griffie van de Raad. 
 
De Raad stelt vast dat de tweede verzoeker tot tussenkomst heeft voldaan aan deze voorwaarde 
en dat de tweede verzoeker tot tussenkomst kan worden aangemerkt als belanghebbende in de 
zin van artikel 4.8.16, §1, eerste lid VCRO voor wat betreft de behandeling van de vordering tot 
vernietiging. 
 
 

IV. 

FEITEN 

 
Op  24  juni  2009  (datum  van  het  ontvangstbewijs)  dient  de  tweede  tussenkomende  partij, 
vertegenwoordigd  door  de  eerste  tussenkomende  partij,  bij  het  college  van  burgemeester  en 
schepenen van de gemeente Lebbeke een aanvraag in voor een stedenbouwkundige vergunning 
tot  “het  bouwen  van  paardenstallen”.  De  aanvraag  heeft  betrekking  op  een  perceel  gelegen  te 
......... en met als kadastrale omschrijving .......... 
 

RvVb - 2 

 

Het  perceel  is,  zoals  blijkt  uit  de  bestemmingsvoorschriften  van  het  bij  koninklijk  besluit  van  7 
november  1978  vastgestelde  gewestplan  Dendermonde,  gelegen  in  agrarisch  gebied.  Het 
perceel  is  deels  gelegen  binnen  de  grenzen  van  een    op  16  juli  1992  door  het  college  van 
burgemeester  en  schepenen  van  de  gemeente  Lebbeke  goedgekeurde  en  niet  vervallen 
verkaveling. Het gedeelte waar de paardenstallen worden ingeplant is evenwel uit de verkaveling 
gesloten. Het perceel is niet begrepen binnen een gebied waarvoor een goedgekeurd bijzonder 
plan van aanleg of ruimtelijk uitvoeringsplan geldt. 
 
Op  7 
Landbouwontwikkeling Oost-Vlaanderen een voorwaardelijk gunstig advies: 
 

juli  2009  verleent  het  Departement  Landbouw  en  Visserij,  afdeling  Duurzame 

“… 
De  bovenvermelde  adviesaanvraag  werd  uit  landbouwkundig  standpunt  en  uit  oogpunt 
van  een  duurzame  plattelandsontwikkeling  onderzocht  en  er  wordt  een  gunstig  advies 
gegeven  op  voorwaarde dat  de  stal dichter  bij  de bestaande  bebouwing wordt  ingeplant 
onmiddellijk  aansluitend  op  het  voorliggende  woongebied.  Het  blijkt  een  functionele 
stalling te zijn die verder voldoet aan de voorwaarden van de omzendbrief. 
…” 

 
Ter  gelegenheid  van  het  openbaar  onderzoek,  georganiseerd  van  8  juli  2009  tot  7  augustus 
2009,  wordt  één  bezwaarschrift  ingediend  door  de  raadsman  van  en  namens  de  eerste  en  de 
tweede verzoekende partij. 
 
Op  20  augustus  2009  verleent  het  college  van  burgemeester  en  schepenen  van  de  gemeente 
Lebbeke  een  voorwaardelijk  gunstig  preadvies  en  wordt  het  bezwaar  deels  gegrond  en  deels 
ongegrond  bevonden.  Als  voorwaarde  suggereert  het  college  van  burgemeester  en  schepenen 
om de stal “in te planten op 2 m achter de zonegrens”. 
 
De  gewestelijke  stedenbouwkundige  ambtenaar  van  het  Agentschap  R-O  Vlaanderen  (thans 
Ruimte en Erfgoed), afdeling Oost-Vlaanderen, sluit zich op 1 oktober 2009 “volledig aan bij de 
planologische en ruimtelijke motivering van deze aanvraag, zoals opgebouwd bij het college van 
burgemeester en schepenen”. 
 
Gegeven het advies van de gewestelijke stedenbouwkundige ambtenaar verleent het college van 
burgemeester en schepenen van de gemeente Lebbeke op 8 oktober 2009 onder voorwaarden 
een stedenbouwkundige vergunning aan de tussenkomende partijen. 
 
Met een op 26 november 2009 ter post aangetekende brief tekent de eerste verzoekende partij 
administratief beroep aan bij de verwerende partij. 
 
In zijn verslag van onbekende datum, gebaseerd op het interne verslag van 7 januari 2010 van 
de  behandelende  ambtenaar,  adviseert  de  provinciale  stedenbouwkundige  ambtenaar  de 
verwerende  partij  om  het  beroep  van  de  eerste  tussenkomende  partij  niet  in  te  willigen.  De 
provinciale stedenbouwkundige ambtenaar doet hierbij de volgende overwegingen gelden: 
 

“… 
2.6.2  De juridische aspecten 
Uit  het  dossier  blijkt  dat  de  voorgestelde  activiteit  niet  verbonden  is  aan  een 
beroepslandbouwbedrijf  en  betrekking  heeft  op  het  houden  van  paarden  door  een  niet 
landbouwer.  Paarden  hebben  evenwel  ontegensprekelijk  een  relatie  met  het  agrarisch 
gebied  aangezien  ze  behoefte  hebben  aan  graasweiden,  zodat  bezwaarlijk  kan  gesteld 
worden  dat  het  oprichten  van  stallen  voor  weidedieren  principieel  strijdig  is  met  de 

RvVb - 3 

 

voorzieningen  van  het  gewestplan,  zelfs  al  worden  deze  niet  opgericht  door  een 
landbouwer. 
 
De  aanvraag  beoogt  “het  bouwen  van  een  stalling  voor  weidedieren,  geen  betrekking 
hebbend  op  een  effectief  beroepslandbouwbedrijf”  zoals  voorzien  in  de  omzendbrief 
RO/2002/01 van 25 januari 2002. 
 
Dergelijke  gebouwen  dienen  in  principe  opgericht  te  worden  bij  de  woning  van  de 
aanvrager en de omvang van de beoogde stalling moet in verhouding staan tot de aard 
en het aantal dieren waarvoor hij bestemd is evenals de beschikbare graasweide. 
 
De  aanvrager  beschikt  over  zes  paarden.  De  bewijzen  van  het  houden  van  deze  zes 
paarden werden bij het aanvraagdossier gevoegd. De aanvrager beschikt eveneens over 
een totaal aan achterliggende graasweiden van 20.800m²,  zijnde 2,08hectare. Deze  zijn 
in eigendom van de aanvrager en zijn schoonvader, een landbouwer. 
In de bovenvermelde omzendbrief wordt als richtcijfer voor grote weidedieren als paarden 
voorzien in maximum 4 grote weidedieren per hectare. 
Een stallingsoppervlakte van 15m² per weidedier, met een maximum van 60m² per ha kan 
aanvaard worden, samengaand met 15m² voederberging per dier. 
 
De stalling heeft een totale oppervlakte van 90m² voor zes paarden, inclusief bergruimte. 
Het  gaat  hier  dus  om  een  functionele  stalling  welke  voldoet  aan  alle  richtinggevende 
cijfers van voormelde omzendbrief. 
 
Zoals  reeds  gesteld  kan  gelet  op  het  onlosmakelijk  verband  tussen  de  voorgestelde 
activiteit  en  de  noodzakelijke  weilanden  de  oprichting  van  de  stal  aanvaard  worden 
binnen agrarisch gebied.  Dit impliceert  echter  nog niet  dat  de  vergunning  zonder  verder 
onderzoek kan afgeleverd worden. 
 
Bijkomend  dient  nagegaan  te  worden  in  hoeverre  de  schoonheidswaarde  van  het 
landschap met dit ontwerp voldoende in stand gehouden blijft en/of verhoogd wordt. 
 
2.6.3  De goede ruimtelijke ordening 
Gelet  op  de  oppervlakte  van  het  gebouw  en  de  hierbij  gebruikte  materialen,  zijnde  de 
opbouw  met  massief  houten  skelet  op  een  algemene  funderingsplaat,  volwaardige 
gevelmaterialen in hout en een bedaking met gegolfde dakplaten in bruine kleur, inclusief 
enkele  lichtdoorlatende  dakplaten,  wordt  het  ontworpen  gebouw  aanzien  als  een 
permanente stalling. 
 
Naar materiaalkeuze en vormgeving, is de beoogde constructie volledig integreerbaar in 
het agrarisch gebied. 
 
Volgende  uitzonderingen  wordt  in  bovenvermelde  omzendbrief  RO/2002/01  van  25 
januari 2002 gemaakt: “alleen wanneer daarvoor om ruimtelijke of om  milieuhygiënische 
redenen  de  stedenbouwkundige  vergunning  uitgesloten  is,  kan  de  oprichting  van  een 
tijdelijke stalling op een weide, los van de woning van de aanvrager, toegestaan worden, 
mits  voldaan is  aan  de  principes  van  ruimtelijke  inpasbaarheid  en  het  niet  overschrijden 
van  de  ruimtelijke  draagkracht  van  het  gebied,  hierbij  wordt  gezocht  naar  de  passende 
inplantingsplaats,  aansluitend  bij  wegenis,  bestaande  landschapselementen,  zoals 
bomenrijen, beboste percelen, enz…” 
 

RvVb - 4 

 

Het  advies  van  Duurzame  Landbouwontwikkeling  is  gunstig,  mits:  de  stal  dichter  bij  de 
bestaande bebouwing wordt ingeplant aansluitend op het voorliggend woongebied. 
 
In  de  voorliggende  aanvraag  is  het  vanuit  ruimtelijk  vlak  niet  wenselijk  om  de  stallingen 
nog  binnen  de  50m-bouwzone  in  te  planten.  Het  voorliggende  lot  2  met  de  woning  en 
aansluitende  burelen  is  gelegen  in  een  goedgekeurde  verkaveling,  waarbij  op  dit  lot  2 
zelf,  door  het  oprichten  van  een  woning  en  burelen,  geen  ruimte  meer  vrij  is  voor  de 
inplanting  van  de  beoogde  paardenstalling  op  een  kwalitatieve  wijze,  zonder  al  te  grote 
impact op de in woongebied gelegen woningen. 
Het terrein achter het 50m-woongebied werd uit de verkaveling gesloten, sluit achteraan 
aan op het bebouwde lot 2 uit de verkaveling en komt hiervoor echter wel in aanmerking. 
De door de beroepsinsteller vooropgestelde alternatieve oplossing van een inplanting van 
de stalling op het links aanpalende perceel nr ......... is strijdig met die verkaveling en zou 
slechts  een  tijdelijke  oplossing  kunnen  zijn  aangezien  het  een  onbebouwd  lot  1  betreft, 
gelegen in dezelfde niet vervallen verkaveling waar op termijn een woning kan gebouwd 
worden.  Dit  perceel  links  is  echter  niet  in  eigendom  van  zelfde  eigenaar  als  de 
voorliggende  aanvraag  (privé  –  bvba),  waardoor  de  inplanting  van  de  stalling  op  het 
andere lot in de verkaveling niet mogelijk is. 
 
De  inplanting  van  de  stalling  gebeurt  op  ongeveer  5m  van  de  eigendom  van  appellant, 
zijnde de derde die in beroep komt. Dit is meer dan de wetgeving op de stedenbouw als 
algemene  norm  van  goede  plaatselijke  aanleg  voorziet.  De  stalling  zou  eveneens 
ingeplant worden op ruim 35m afstand achter de woning van appellant. De hinder van de 
paardenstalling dient dus sterk gerelativeerd te worden, te meer aangezien de klager zelf 
in een zonevreemde woning in agrarisch gebied woont. Paardenhouderij hoort eveneens 
thuis in het agrarisch gebied, ongeacht of het om een professionele of een hobby activiteit 
gaat. 
 
Ook het verstoren van het uitzicht op een open onaangetast agrarisch gebied achter het 
perceel van appellant is sterk te relativeren. Uit de bij het bezwaarschrift gevoegde foto’s 
blijkt  dat  de  klager  de  achterzijde  van  zijn  perceel  heeft  ingericht  als  bos,  waardoor  het 
uitzicht op de weiden van de aanvrager minimaal is. Op de perceelsscheiding links waren 
hoge sparren en een gesloten privacy-scherm van ongeveer 2m hoogte aangebracht. De 
hoge  sparren  werden  door  appellant  echter  weggenomen  en  vervangen  door  een 
haagaanplanting. De 2m hoge tuinafsluiting, (draadafsluiting met rieten matten ertegen) is 
nog steeds aanwezig, zodat appellant geen enkel uitzicht op de open omgeving, nog de 
stallen kan hebben noch zijn zicht er door kan verstoord worden. 
 
In  de  voorliggende  aanvraag  werd  mbt  de  inplanting  van  de  stalling,  gezocht  naar  de 
passende  inplantingsplaats,  enerzijds  aansluitend  bij  de  buurtweg,  en  anderzijds  bij  de 
reeds  bestaande  landschapselementen,  als  het  beboste  perceel  rechts  aanpalend. 
Hierdoor  wordt de ruimtelijke inpasbaarheid nagestreefd, wat resulteert in het feit dat de 
landschappelijke  waarde  van  het  gebied  niet  wordt  aangetast.  De  schoonheidswaarde 
wordt met ontwerp voldoende in stand gehouden. 
 
Er bestaan dan ook geen stedenbouwkundige of ruimtelijke argumenten, om de beoogde 
stalling niet te vergunnen. 
…” 

 
Na  de  eerste  verzoekende  partij,  zoals  vertegenwoordigd  door  haar  raadsman,  en  de  eerste 
tussenkomende  partij  op  26  januari  2010  te  hebben  gehoord,  beslist  de  verwerende  partij  op  4 
februari  2010  dat  het  administratief  beroep  van  de  eerste  verzoekende  partij  niet  kan  worden 

RvVb - 5 

 

ingewilligd  en  dat  de  “stedenbouwkundige  vergunning  zoals  verleend  door  het  college  van 
burgemeester en schepenen herneemt hierdoor haar rechtskracht”. 
 
Dit is de bestreden beslissing.  
 
De  Raad  heeft  de  vordering  tot  schorsing  verworpen  met  en  arrest  van  22  september  2010 
(S/2010/0052). 
 
 

V. 

ONTVANKELIJKHEID VAN DE VORDERING TOT VERNIETIGING 

 

A.  Tijdigheid van het beroep 

 
Op grond van het voorliggende verzoekschrift lijken de eerste en tweede verzoekende partij aan 
te nemen dat eenzelfde regeling op hen van toepassing is voor wat betreft de berekening van de 
termijn  waarbinnen  zij  een  beroep kunnen  indienen  bij  de  Raad.  Dit  is,  zoals  hierna  zal  blijken, 
echter niet het geval.  
 
In hoofde van de eerste verzoekende partij 
 
De  bestreden  beslissing  werd  door  de  verwerende  partij  aan  de  eerste  verzoekende  partij 
betekend met een op 9 februari 2010 ter post aangetekende zending. Het beroep werd ingesteld 
met  een  ter  post  aangetekende  brief  van  10  maart  2010  en  is  bijgevolg  tijdig  overeenkomstig 
artikel 4.8.16, §2, 1°, a VCRO. 
 
In hoofde van de tweede verzoekende partij 
 
De bestreden beslissing werd, volgens de verzoekende partijen en dit wordt niet betwist door de 
verwerende partij, aangeplakt vanaf 15 februari 2010 zodat aangenomen dient te worden dat het 
beroep  van  10  maart  2010,  in  zoverre  het  uitgaat  van  de  tweede  verzoekende  partij,  eveneens 
tijdig is doch dit op grond van artikel 4.8.16, §2, 1°, b VCRO. 
 

B.  Belang van de verzoekende partijen 

 
De verwerende partij deelt ter zitting mee dat zij, mede gelet op de overwegingen ter zake in het 
arrest  betreffende  de  vordering  tot  schorsing,  het  belang  van  de  verzoekende  partijen  bij  het 
voorliggende beroep niet langer betwist. 
 
De  Raad  stelt  vast  dat  uit  het  inleidend  verzoekschrift  genoegzaam  blijkt  dat  de  verzoekende 
partijen moeten aangemerkt worden als belanghebbenden in de zin van artikel 4.8.16, §1, eerste 
lid, 3° VCRO. 
 

C.  Schending van artikel 4.8.16, §1, tweede lid VCRO 

 
De registratie van een inkomend verzoekschrift conform artikel 4.8.17, §1 VCRO door de griffier 
van  de  Raad,  ongeacht  of  deze  registratie  geschiedt  na  regularisatie  conform  artikel  4.8.17,  §2 
VCRO,  moet  in  essentie  worden  aangemerkt  als  de  beoordeling  van  de  vormelijke  volledigheid 
van  het  betrokken  verzoekschrift  en  impliceert  geenszins,  ook  niet  gedeeltelijk,  de  bevestiging 
van de ontvankelijkheid van het verzoekschrift.  
 

RvVb - 6 

 

De Raad dient bijgevolg, ongeacht de registratie conform artikel  4.8.17, §1 VCRO en ongeacht 
eventuele door de verwerende partij ingeroepen excepties, steeds ambtshalve na te gaan of een 
verzoek tot schorsing en/of vernietiging op ontvankelijke wijze werd ingeleid.  
 
Voor wat de tweede verzoekende partij betreft, dient de Raad ambtshalve vast te stellen dat zij 
de  voor  haar  kennelijk  nadelige  vergunningsbeslissing  van  8  oktober  2009  van  het  college  van 
burgemeester  en  schepenen  van  Lebbeke  niet  heeft  bestreden  door  middel  van  het  daartoe 
openstaande  administratief  beroep  bij  de  verwerende  partij.  Uit  het  administratief  dossier  blijkt 
immers  onmiskenbaar  dat  het  administratief  beroep  van  26  november  2009  bij  de  verwerende 
partij  tegen  de  beslissing van  8  oktober  2010  van  het  college  van  burgemeester  en  schepenen 
van Lebbeke enkel namens de eerste verzoekende partij werd ingesteld. 
 
Conform artikel 4.8.16, §1, tweede lid VCRO stelt de Raad vast dat de tweede verzoekende partij 
heeft  verzaakt  aan  haar  recht  om  zich  tot  de  Raad  te  wenden  en  dat  tot  de  onontvankelijkheid 
van het beroep tot vernietiging van de tweede verzoekende partij moet worden besloten. 
 
 

VI. 

AMBTSHALVE MIDDELEN 

 

A.  Vooraf 

 
Onverminderd  de  eventuele  gegrondheid  van  de  door  de  eerste  verzoekende  partij  ingeroepen 
middelen,  en  alvorens  deze  middelen  te  beoordelen  en  er  een  uitspraak  over  te  doen,  acht  de 
Raad het aangewezen, teneinde de tegensprekelijkheid van het debat te garanderen, dat aan de 
verwerende  partij,  de  tussenkomende  partijen  en  de  eerste  verzoekende  partij  de  mogelijkheid 
wordt  geboden  te  antwoorden  op  de  hierna  geformuleerde  ambtshalve  middelen  die  de  Raad, 
gelet op artikel 4.8.3, §2 VCRO, ten aanzien van de bestreden beslissing in overweging neemt.  
 

B.  Schending  van  artikel  4.7.23,  §1,  eerste  lid  VCRO,  de  artikelen  2  en  3  van  de  wet 
van  29  juli  1991  betreffende  de  formele  motivering  van  bestuurshandelingen,  de 
materiële  motiveringsplicht  en  de  beginselen  van  behoorlijk  bestuur,  meer 
specifiek het zorgvuldigheidsbeginsel. 

 
Eerste onderdeel 
 
Artikel 4.7.23, §1, eerste lid VCRO bepaalt uitdrukkelijk dat de deputatie haar beslissing over het 
ingestelde  beroep  neemt  op  grond  van  het  verslag  van  de  provinciaal  stedenbouwkundige 
ambtenaar.  
 
In  het  licht  van  de  formele  en  materiële  motiveringsplicht,  vereist  artikel  4.7.23,  §1,  eerste  lid 
VCRO dat  uit  de  bestreden  beslissing  zelf moet  worden kunnen  afgeleid of de  deputatie  bij  het 
nemen  van  haar  beslissing  op  gemotiveerde  wijze  is  afgeweken  van  het  verslag  van  de 
provinciaal stedenbouwkundige ambtenaar, dan wel of de deputatie zich op gemotiveerde wijze 
heeft  aangesloten  bij  de  visie  van  de  provinciaal  stedenbouwkundige  ambtenaar  en  zich  de 
motieven van de provinciaal stedenbouwkundige ambtenaar eigen heeft gemaakt.  
 
Artikel 4.7.23, §1, eerste lid VCRO veronderstelt met andere woorden dat zowel de feitelijk als de 
juridisch  determinerende  overwegingen  van  het  verslag  van  de  provinciale  stedenbouwkundige 
ambtenaar worden opgenomen in de beroepsbeslissing zodat op basis van de beslissing zelf kan 
nagegaan worden of de deputatie haar beslissing daadwerkelijk op grond van het verslag van de 
provinciaal stedenbouwkundige ambtenaar heeft genomen. 
 
De Raad stelt evenwel vast dat de verwerende partij in de bestreden beslissing kennelijk zonder 
meer  en  bovendien  uitsluitend  in  algemene  bewoordingen  verwijst  naar  het  bestaan  van  een 

RvVb - 7 

 

verslag  van  onbekende  datum  van  de  provinciaal  stedenbouwkundige  ambtenaar  en  naar  de 
omstandigheid  dat  de  provinciaal  stedenbouwkundige  ambtenaar  tevens  aanwezig  was  op  de 
hoorzitting van 26 januari 2010. Rekening houdend met wat hoger werd gesteld kan zulks echter 
niet volstaan. Hetzelfde geldt overigens evenzeer voor de omstandigheid dat het verslag van de 
provinciaal stedenbouwkundige ambtenaar zich gebeurlijk in het administratief dossier bevindt en 
aldus consulteerbaar is of was voor de partijen. 
 
Aangezien  in  de  bestreden  beslissing  op  geen  enkele  wijze  melding  wordt  gemaakt  van  de 
determinerende  overwegingen,  zowel  in  feite  als  in  rechte,  van  het  verslag  van  de  provinciaal 
stedenbouwkundige  ambtenaar,  kan  niet  worden  nagegaan  of  de  deputatie  haar  beslissing 
daadwerkelijk op grond van vermeld verslag heeft genomen en hierbij eventueel andersluidende 
overwegingen op afdoende wijze heeft weerlegd, schendt de bestreden beslissing artikel 4.7.23, 
§1,  eerste  lid  VCRO,  de  artikelen  2  en  3  van  de  wet  van  29  juli  1991  betreffende  de  formele 
motivering van bestuurshandelingen, evenals de materiële motiveringsplicht. 
 
Tweede onderdeel 
 
Aangezien uit de bestreden beslissing niet kan worden afgeleid of zij daadwerkelijk op grond van 
het verslag van de provinciaal stedenbouwkundige ambtenaar werd genomen, minstens dat niet 
kan worden vastgesteld of de verwerende partij rekening heeft gehouden met de determinerende 
overwegingen,  zowel  in  feite  als  in  rechte,  van  vermeld  verslag,  en dit  ongeacht  de  aard  en de 
draagwijdte ervan, schendt de bestreden beslissing tevens het zorgvuldigheidsbeginsel.  
 
Opdat de verwerende partij een zorgvuldige beslissing zou kunnen nemen, dient zij de aanvraag 
aan  een  eigen,  zorgvuldig  en  afdoende  onderzoek  te  onderwerpen.  Gelet  op  artikel  4.7.23,  §1, 
eerste lid VCRO kan niet worden betwist dat het verslag van de provinciaal stedenbouwkundige 
ambtenaar hierbij een essentieel en noodzakelijk te onderzoeken aspect van het dossier is.   
 
De  kennelijk  niet  gemotiveerde,  minstens  niet  afdoende,  negatie  van  het  verslag  van  de 
provinciaal  stedenbouwkundige  ambtenaar,  in  het  bijzonder  voor  wat  de  toetsing  van  de 
aanvraag  aan  de  goede  ruimtelijke  ordening  betreft,  impliceert  dan  ook  een  schending  van  het 
zorgvuldigheidsbeginsel.  De  omstandigheid  dat  de  verwerende  partij  in  de  bestreden  beslissing 
middels  een  stijlformule  verwijst  naar  het  bestaan  van  een  verslag  van  de  provinciaal 
stedenbouwkundige  ambtenaar  volstaat  niet  en  doet  geen  afbreuk  aan  wat  hoger  werd 
vastgesteld.  
 
De bestreden beslissing is derhalve kennelijk onzorgvuldig. 
 
 

C.  Schending  van  artikel  4.7.21,  §1,  eerste  lid  in  fine  VCRO,  van  artikel  4.7.21,  §8 
VCRO,  van  artikel    4.7.23,  §1,  eerste  lid  VCRO  en  van  artikel  4.7.23,  §5,  eerste  lid 
VCRO en wegens machtsoverschrijding. 

 
Overeenkomstig  artikel  4.7.21,  §1,  eerste  lid  in  fine  VCRO  onderzoekt  de  deputatie  bij  het 
behandelen van het beroep de aanvraag in haar volledigheid en neemt zij, gelet op artikel 4.7.23, 
§1, eerste lid VCRO, haar beslissing omtrent het ingestelde beroep op grond van het verslag van 
de  provinciaal  stedenbouwkundige  ambtenaar  en  nadat  zij  of  haar  gemachtigde  de  betrokken 
partijen op hun verzoek schriftelijk of mondeling heeft gehoord.  
 
Overeenkomstig  artikel  4.7.21,  §8  VCRO  schorst  het  indienen  van  een  beroepsschrift  bij  de 
deputatie  de  uitvoering  van  de  (door  het  college  van  burgemeester  en  schepenen  verleende) 
stedenbouwkundige  vergunning  tot  aan  de  betekening  van  de  beroepsbeslissing  aan  de 
aanvrager.  Overeenkomstig  artikel  4.7.23,  §5,  eerste  lid  VCRO  mag  van  een  vergunning, 
afgegeven  door  de  deputatie,  gebruik  worden  gemaakt  vanaf  de  zesendertigste  dag  na  de  dag 
van de aanplakking. 

RvVb - 8 

 

 
De  aangehaalde  artikelen  bevestigen  en  verfijnen  het  beginsel  van  de  devolutieve  werking  van 
het georganiseerd administratief beroep als gevolg waarvan de overheid die in beroep uitspraak 
doet over een aanvraag zulks doet op grond van een eigen beoordeling van de aanvraag zonder 
daarbij  gebonden  te  zijn  door  de  argumenten  die  werden  aangewend  en  door  de  adviezen  die 
werden gegeven in de daaraan voorafgaande administratieve procedure.  
 
Gegeven het voorgaande zal de deputatie, zodra zij een beroep tegen een vergunningsbeslissing 
van  het  college  van  burgemeester  en  schepenen  ontvankelijk  acht,  een  beslissing  over  de 
aanvraag  moeten  nemen  en  zal  zij  bijgevolg  een  stedenbouwkundige  vergunning  verlenen  dan 
wel weigeren. Deze vergunningsbeslissing van de deputatie komt in voorkomend geval, wanneer 
het  beroep  ontvankelijk  wordt  bevonden,  in  de  plaats  van  de  conform  artikel  4.7.21,  §8  VCRO 
geschorste  beslissing  van  het  college  van  burgemeester  en  schepenen. Wanneer  de  deputatie 
daarentegen van oordeel is dat het beroep tegen een vergunningsbeslissing van het college van 
burgemeester  en  schepenen  onontvankelijk  is,  zal  de  betekening  van  deze  beroepsbeslissing 
aan de aanvrager tot gevolg hebben dat de schorsing van rechtswege wordt opgeheven en dat 
de  vergunningsbeslissing  van  het  college  van  burgemeester  en  schepenen  haar  rechtskracht 
herneemt. 
 
De  Raad  stelt  evenwel  vast  dat  de  verwerende  partij,  na  te  hebben  geoordeeld  dat  het  beroep 
van de verzoekende partij op ontvankelijke wijze was ingesteld, in het beschikkende gedeelte van 
de bestreden beslissing het volgende bepaalt: 
 

“… 
Artikel 1: 

 

…” 

Het  beroep  ingesteld  door  de  heer  Jacobs,  advocaat,  namens  de  heer 
Devos wordt niet ingewilligd. 

Stedenbouwkundige  vergunning  zoals  verleend  door  het  college  van 
burgemeester en schepenen herneemt hierdoor haar rechtskracht. 

  
In  zoverre  de  verwerende  partij  bijgevolg  enerzijds  vaststelt  dat  het  beroep  van  de  huidige 
verzoekende  partij  ontvankelijk  is  doch  kennelijk  als  ongegrond  moet  worden  verworpen  en 
anderzijds  van  oordeel  is  dat  hierdoor  de  beslissing  van  het  college  van  burgemeester  en 
schepenen  haar  rechtskracht  herneemt  en  dus  kennelijk  zelf  geen  eigen  beslissing  over  de 
aanvraag  neemt,  schendt  de  bestreden  beslissing  artikel  4.7.21,  §1,  eerste  lid  in  fine  VCRO, 
artikel  4.7.21,  §8  VCRO,  artikel    4.7.23,  §1,  eerste  lid  VCRO  en  artikel  4.7.23,  §5,  eerste  lid 
VCRO.  
 
De  bestreden  beslissing  is  hierdoor  tevens  aangetast  door  machtsoverschrijding  aangezien  de 
verwerende  partij,  als  orgaan  van  actief  bestuur,  een  beslissing  heeft  getroffen  waartoe  zij  niet 
bevoegd is. In het licht van wat hoger werd gesteld kon zij, in geval van een ontvankelijk beroep, 
immers enkel beslissen om de stedenbouwkundige vergunning te verlenen dan wel te weigeren. 
 
 
 
 
 
 
 
 
 

RvVb - 9 

 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. Het beroep van de tweede verzoekende partij wordt onontvankelijk verklaard. 
 
2. De Raad heropent de debatten en verzoekt de verwerende partij, de tussenkomende partijen 
en de eerste verzoekende partij om met een aanvullende nota en binnen een termijn van dertig 
dagen, te rekenen vanaf de betekening van huidig arrest, te antwoorden op de in onderdeel VI.B. 
en onderdeel VI.C. geformuleerde ambtshalve middelen. 
 
3. De uitspraak over de kosten wordt uitgesteld tot de beslissing ten gronde. 
 
Dit  arrest  is  uitgesproken  te  Brussel,  in  openbare  terechtzitting  op  15  december  2010,  door  de 
Raad voor Vergunningsbetwistingen, derde kamer, samengesteld uit: 
 
 
Filip VAN ACKER, 
 
 
 
Hildegard PETTENS,  toegevoegd griffier. 
 
 
De toegevoegd griffier, 
 
 
 
 
 
Hildegard PETTENS 

De voorzitter van de derde kamer, 

voorzitter van de derde kamer, 

Filip VAN ACKER 

met bijstand van 

 

 

 

 

 

 

 

RvVb - 10 

 

