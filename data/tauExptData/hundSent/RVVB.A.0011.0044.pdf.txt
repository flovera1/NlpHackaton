 

 

 
 
In zake:  

RAAD VOOR VERGUNNINGSBETWISTINGEN 

ARREST 

nr. A/2011/0044 van 19 april 2011 

in de zaak 2010/0150/A/2/0130 

de GEWESTELIJKE STEDENBOUWKUNDIGE AMBTENAAR van het 
Agentschap Ruimte en Erfgoed, afdeling Antwerpen 
 
bijgestaan en vertegenwoordigd door: 
advocaat Willem SLOSSE 
kantoor houdende te 2018 Antwerpen, Brusselstraat 59 
bij wie keuze van woonplaats wordt gedaan 
 
verzoekende partij 
 
tegen: 
 
de deputatie van de provincieraad van ANTWERPEN 
 
verwerende partij 
 

 

Tussenkomende       de heer .........,  
partij :   

 

 
bijgestaan en vertegenwoordigd door: 
advocaat Katia BOUVE 
kantoor houdende te 8420 DE HAAN, Mezenlaan 9 
bij wie keuze van woonplaats wordt gedaan 

 
 
 

 

I. 

VOORWERP VAN DE VORDERING 

 
De vordering, ingesteld bij aangetekende brief van 15 januari 2010, strekt tot de vernietiging van 
het besluit van de deputatie van de provincieraad van Antwerpen van 19 november 2009. 
 
Met dit besluit heeft de deputatie het administratief beroep van de tussenkomende partij tegen de 
weigeringsbeslissing van het college van burgemeester en schepenen van de gemeente Ravels 
van 26 mei 2009 ingewilligd. 
 
De  deputatie  heeft  aan  de  tussenkomende  partij  onder  voorwaarden  de  stedenbouwkundige 
vergunning verleend voor het slopen van een serre, het bouwen van een serre en een loods, het 
verbouwen  van  een  loods,  het  plaatsen  van  een  gascabine  en  een  elektriciteitscabine  en  de 
aanleg van een vijver en een infiltratiebekken. 
 
Het betreft een perceel gelegen te 2381 Ravels, ......... en met kadastrale omschrijving .......... 
 
 
 

RvVb - 1 

 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een  afschrift  van  het  administratief 
dossier  neergelegd.  De  verzoekende  partij  heeft  een  wederantwoordnota  ingediend.  De 
tussenkomende partij heeft een schriftelijke uiteenzetting ingediend. 
 
De  partijen  zijn  opgeroepen  voor  de  openbare  terechtzitting  van  18  mei  2010,  alwaar  de 
vordering tot vernietiging werd behandeld. 
 
Kamervoorzitter Hilde LIEVENS heeft verslag uitgebracht.  
 
Advocaat  Stijn  BRUSSELMANS,  die  loco  advocaat  Willem  SLOSSE  verschijnt  voor  de 
verzoekende partij, en advocaat Katia BOUVE, die verschijnt voor de tussenkomende partij, zijn 
gehoord.  
 
De  verwerende  partij,  hoewel  behoorlijk  opgeroepen,  is  niet  ter  zitting  verschenen.  Gelet  op 
artikel 4.8.24 VCRO verhindert de afwezigheid van partijen de geldigheid van de zitting, en  dus 
van de behandeling van de zaak, echter niet. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
De  heer  .........  vraagt  met  een  op  4  maart  2010  ter  post  aangetekend  verzoekschrift  om  in  het 
geding te mogen tussenkomen. 
 
De voorzitter van de tweede kamer heeft vastgesteld, met een beschikking van 17 maart 2010, 
dat er grond is om het verzoek in te willigen en dat de verzoeker tot tussenkomst aangemerkt kan 
worden als belanghebbende in de zin van artikel 4.8.16, §1, eerste lid VCRO voor wat betreft de 
behandeling van de vordering tot vernietiging. 
 
 

IV. 

FEITEN 

 
Op  12  november  2009  (datum  van  het  ontvangstbewijs)  dient  de  tussenkomende  partij  bij  het 
college  van  burgemeester  en  schepenen  van  de  gemeente  Ravels  een  aanvraag  in  voor  een 
stedenbouwkundige  vergunning  “voor  het  slopen  van  een  serre,  het  bouwen  van  een  serre  en 
een  loods,  het  verbouwen  van  een  loods,  het  plaatsen  van  een  gascabine  en  een 
elektriciteitscabine en de aanleg van een vijver en een infiltratiebekken”.  
 
Het perceel is bebouwd met een bedrijfswoning, een loods met aansluitende serre, en nog een 
aantal  kleinere,  afzonderlijke  constructies,  allen  behorend  bij  een  bedrijf  dat  paprika‟s  teelt.  De 
rest van het perceel is in gebruik als weide en akkerland.  
 

 

RvVb - 2 

 

 
Het bedrijf verkreeg op 18 juni 2009 vanwege de verwerende partij een milieuvergunning om het 
bestaande  glastuinbouwbedrijf  verder  in  bedrijf  te  houden  (hermachtiging)  en  te  veranderen, 
voornamelijk  door  het  gebruik  van  een  warmtekrachtkoppeling  (WKK)  in  functie  van  het 
milieubewust  werken  in  een  nieuwe  serre.  Ook  met  de  bij  de  huidige  aanvraag  gevoegde 
beschrijvende  nota  wordt  verwezen  naar  de WKK.  Voorts  wordt  gesteld  dat  de  nieuwe  soorten 
paprika‟s nieuwe technieken vragen. 
 
Het bestaande glastuinbouwbedrijf neemt ongeveer 14.000m² ruimte in beslag. Na de werken zal 
het  bedrijf  een oppervlakte  hebben  van  47.266m².  Bijna  alle kadastrale  percelen,  in  gebruik als 
weide/akkerland, tot aan het eerstvolgende bedrijf, worden in beslag genomen. 
 
De  aanvraag  voorziet  het  slopen  van  de  serre  en  het  bouwen  van  een  nieuwe  serre,  met  een 
technische  ruimte  –  waarin  onder  meer  de  WKK  ondergebracht  is  -  rechts  van  de  bestaande 
loods. De bestaande loods wordt op haar beurt verbouwd in functie van het sorteren en inpakken. 
Vooraan wordt een loskade voorzien. Er wordt ook een buffertank voorzien van 2.000m³ en een 
tank  voor  voedingswater  van  400m³.  Voorts  voorziet  de  aanvraag  in  het  plaatsen  van  een 
gascabine en een elektriciteitscabine tussen het bestaand bedrijfsgebouw en de serre, links van 
de bedrijfswoning. Er is ook de aanleg van een vijver en een infiltratiebekken voorzien. Tenslotte 
is buffergroen voorzien ten opzichte van het achterliggend akkerland.  
 
Het  perceel  is,  zo  blijkt  uit  de  bestemmingsvoorschriften  van  het  bij  koninklijk  besluit  van  30 
september  1977  vastgesteld  gewestplan  „Turnhout‟,  gelegen  in  landschappelijk  waardevol 
agrarisch gebied.  
 
Het  perceel  is  niet  gelegen  binnen  een  gebied  waarvoor  een  goedgekeurd  bijzonder  plan  van 
aanleg  of  ruimtelijk  uitvoeringsplan  geldt,  noch  binnen  de  omschrijving  van  een  behoorlijk 
vergunde, niet vervallen verkaveling. 
 
Het  perceel  bevindt  zich  in  het  traditionele  landschap  “Land  van  Turnhout  en  Poppel”  en  in  de 
buurt van een vogelrichtlijnengebied. 
 
Naar  aanleiding  van  het  openbaar  onderzoek,  georganiseerd  van  9  januari  2009  tot  en  met  8 
februari 2009, worden geen bezwaarschriften ingediend. 
 
Het  departement  Landbouw  en  Visserij  brengt  op  22  januari  2009  een  voorwaardelijk  gunstig 
advies uit. 
 
Op  17  februari  2009  brengt  het  college  van  burgemeester  en  schepenen  van  de  gemeente 
Ravels een gunstig preadvies uit met de volgende motivering: 
 

“… 
Het bedrijf bevindt zich in een structureel aangetaste omgeving. 
In  de  omgeving  komen  nog  andere  landbouwbedrijven  voor.  Het  gaat  hier  vooral  om 
veeteeltbedrijven van een kleinere schaal dan het voorgestelde glastuinbedrijf. 
De  nieuwe  serre  met  bijgebouwen  wordt  ingeplant  langs  de  weg.  De  insnijding  in  het 
landschap wordt dan ook niet vergroot. 
…. 

 

 

RvVb - 3 

 

 
De aanvraag wordt gunstig geadviseerd op voorwaarde dat rond de serre lage inheemse 
struiken  voorzien  worden.  Deze  dienen  aangeplant  te  worden  tijdens  het  eerstvolgende 
plantseizoen na de ingebruikname van de serre. 
…” 

 
Het  Agentschap  Ruimte  en  Erfgoed,  afdeling  Onroerend  erfgoed,  brengt  op  28  april  2009  een 
ongunstig advies uit met de volgende motivering: 
 

“… 
De aangevraagde serres met bijbehorende installaties passen door hun grootschaligheid 
en  uitzicht  helemaal  niet  in  de  nog  vrij  oorspronkelijke  landelijke  omgeving.  Onroerend 
Erfgoed vreest dat het vergunnen van deze aanvraag zou leiden tot het ontstaan van een 
nieuwe serrenconcentratie zoals b.v. in Merksplas (Koekenhoven). 
…” 

 
Het Agentschap voor Natuur en Bos brengt op 28 april 2009 een voorwaardelijke gunstig advies 
uit. 
 
De  gewestelijke  stedenbouwkundige  ambtenaar  verleent  op  datum  van  8  mei  2009  een 
ongunstig advies met de volgende motivering: 
 

“… 
Beschrijving van de bouwplaats, de omgeving en de aanvraag  
…De  aanvraag  is  gelegen  in  een  gebied  dat  enerzijds  aansluit  bij  de  deelkern  Weelde, 
anderzijds  dient  gesteld  te  worden  dat  de  aanvraag  zich  bevindt  in  een  overgangszone 
waarbinnen zich agrarische bedrijven bevinden van beperkte oppervlakte. De aanvraag is 
bijkomend gelegen in een traditioneel landschap “Land van Turnhout en Poppel” en in de 
directe omgeving van een vogelrichtlijnengebied. 
 
Beoordeling van de goede ruimtelijke ordening  
De  glastuinbouw  in  Vlaanderen  maakt  de  laatste  jaren  een  sterke  evolutie  door:  de 
bedrijven passen nieuwe technologieën toe, ze worden groter en vragen meer ruimte. Om 
aan deze vraag naar ruimte te voldoen, biedt het gewestplan (dat maar één bestemming 
hanteert  voor  alle  soorten  land-  en  tuinbouw)  niet  langer  voldoende  houvast  voor  het 
afleveren  van  vergunningen.  Sinds  het  ontstaan  van  de  gewestplannen 
is  de 
glastuinbouw  immers  te  sterk  veranderd.  De  behoefte  groeit  aan  een  verfijning  van  de 
ruimtelijke  plannen  om  de  duurzame  ontwikkeling  van  de  glastuinbouw  en  een  goede 
ruimtelijke ordening met elkaar in overeenstemming te brengen. Het provinciaal ruimtelijk 
structuurplan Antwerpen bakent daarom enkele concentratiezones af…. 
Huidige aanvraag is niet gelegen binnen de zone zoals vooropgesteld door het ruimtelijk 
structuurplan.  Deze  zone  werd  afgebakend  om  de  aanwezige  niet  versnipperde  open 
ruimte zoveel mogelijk te ontzien van bebouwing met grootschalige serres.  
Een  ruimtelijk  structuurplan  vormt  geen  basis  voor  het  afleveren  of  weigeren  van 
stedenbouwkundige  vergunningen.  Een  structuurplan  bevat  echter  wel  een  goed 
onderbouwde  studie  van  enerzijds  de  bestaande  karakteristieken  van  de  omgeving, 
anderzijds vinden we ook de belangrijke beleidsopties binnen de planperiode terug. In dat 
opzicht kan een structuurplan meer duidelijkheid scheppen in de specifieke context voor 
een bepaald gebied, zodat een gefundeerde stedenbouwkundige overweging mogelijk is. 
Het  structuurplan  Antwerpen  bakent  een  duidelijke  zone  af  waarbinnen  grootschalige 
glastuinbouw  kan  aanvaard  worden,  omwille  van  de  historische  aanwezigheid  en  de 
reeds versnipperde open ruimte. 

RvVb - 4 

 

 
Huidige  aanvraag  betreft  een  grote  uitbreiding  van  een  bestaande,  in  oppervlakte 
beperkte  serre.  De  aanvraag  is  gelegen  in  landschappelijk  waardevol  gebied,  buiten  de 
afgebakende zone zoals hierboven bepaald. 
… 
Het  betreft  een  gebied  dat  enerzijds  aansluit  bij  de  deelkern  Weelde,  anderzijds  dient 
gesteld  te  worden  dat  de  aanvraag  zich  bevindt  in  een  overgangszone  waarbinnen  zich 
agrarische  bedrijven  bevinden,  van  beperkte  oppervlakte.  Binnen  deze  zone  komen 
weliswaar agrarische bedrijven voor, doch kan gesteld worden dat het voorzien van een 
grootschalig glastuinbouwbedrijf niet past binnen deze bestaande ruimtelijke context. Uit 
het advies van het agentschap R-O Vlaanderen, Onroerend Erfgoed-Landschappen, blijkt 
duidelijk  dat  een  inplanting  van  de  huidige  aanvraag  door  zijn  schaal  niet  inpasbaar  is 
binnen de nog vrij oorspronkelijke landelijke omgeving. 
Gelet op de ligging van het bedrijf in een landschappelijk waardevol agrarisch gebied, kan 
een dergelijke grootschalige uitbreiding van het bestaande bedrijf niet aanvaard worden. 
De  enkele  omliggende  bedrijven  zijn  beperkt  van  omvang  en  sluiten  aan  bij  een 
woonkern. Daarbij is er achterliggend een groot open gebied. In agrarisch gebied moet de 
open  ruimte  zoveel  mogelijk  gevrijwaard  blijven  en  in  essentie  bewaard  blijven  tot 
realisatie  van  de  basisbestemming.  Een  verdere  versnippering  van  het  open  landschap 
dient  dan  ook  tegengegaan  te  worden.  In  deze  omgeving  kan  geen  uitbreiding  van  zulk 
formaat worden toegelaten. 
 
ALGEMENE CONCLUSIE  
Gelet  op  de  ligging  buiten  de  afbakeningszone  conform  het  ruimtelijk  structuurplan 
Antwerpen en binnen een landschappelijk waardevol gebied en traditioneel landschap is 
de  gevraagde  zeer  grote  uitbreiding  niet  in  overeenstemming  met  een  goede  ruimtelijke 
ordening. 
…”  
 

Het college van burgemeester en schepenen van de  gemeente Ravels weigert op 26 mei 2009 
een  stedenbouwkundige  vergunning  aan  de  tussenkomende  partij  en  overweegt  hierbij  het 
volgende: 
 

“… 
Het ontwerp betreft een glastuinbedrijf, dat ingrijpend moet worden aangepast. De huidige 
serre  is  voor  een  leefbaar  bedrijf  te  bescheiden  en  de  kassen  zijn  voor  de  teelt  van 
paprika’s  te  laag  wegens  de  nieuwe  technieken  en  de  nieuwe  soorten  paprika’s. 
Bovendien  is  het  om  economische  redenen  gewenst  de  serre  te  verwarmen  met 
warmtekrachtkoppeling. Daarom wordt ook een loods voorzien bij het bedrijf. 
…. 
Aangezien het gaat om de uitbreiding van een bestaand bedrijf zijn de afstandregels niet 
van toepassing. 
Het ontwerp is dus in overeenstemming met de voorschriften van het gewestplan. 
De bestaande serre heeft geen bijzondere culturele, historische en/of esthetische waarde. 
De afbraak is dan ook aanvaardbaar. 
 
De  nieuwe  serre  heeft  een  oppervlakte  van  47  266  m².  De  serre  bestaat  uit  glas  en 
aluminiumprofielen. De hoogte bedraagt 7,20 m. 
… 
Het ontwerp is niet in overeenstemming  met de goede ruimtelijke ordening, wat blijkt uit 
het advies van de gewestelijke stedenbouwkundige ambtenaar. 
… 

RvVb - 5 

 

Het college van burgemeester en schepenen sluit zich aan bij het bindend advies van de 
gewestelijke stedenbouwkundige ambtenaar. 
…” 

 
 
Tegen deze beslissing tekent de tussenkomende partij op 11 juni 2009 administratief beroep aan 
bij de verwerende partij. 
 
In zijn verslag van onbekende datum adviseert de provinciale stedenbouwkundige ambtenaar de 
verwerende partij om het beroep in te willigen. 
 
Na  de  partijen  te  hebben  gehoord  op  1  september  2009,  beslist  de  verwerende  partij  op  3 
september 2009 om een bijkomend onderzoek te laten doen naar ruimtelijke studies in verband 
met glastuinbouw en om nieuwe adviezen van de diensten Landbouw op te vragen.  
 
Op  11  september  2009  brengt  de  provinciale  dienst  Landbouw  en  Plattelandsbeleid  gunstig 
advies uit. Deze dienst stelt dat bestaande bedrijven buiten de provinciale concentratiegebieden 
voor  grootschalige  glastuinbouw  de  nodige  kansen  moeten  krijgen  om  te  vernieuwen  en  uit  te 
breiden. Uit het dossier zou ook blijken dat er geen verdere uitbreidingen meer gepland zijn. 
 
Het college van burgemeester en schepenen van de gemeente Ravels laat op 12 oktober 2009 
weten  dat  het  zijn  eerder  gunstig  preadvies  handhaaft.  Het  is  van  oordeel  dat  de  aanvraag  in 
overeenstemming is met de planologische bestemmingsvoorschriften en met de goede ruimtelijke 
ordening. 
 
Het  Departement  Landbouw  en  Visserij  bevestigt  haar  op  22  januari  2009  uitgebracht  gunstig 
advies. 
 
De  verwerende  partij  beslist  op  19  november  2009  om  het  beroep  in  te  willigen  en  de 
stedenbouwkundige  vergunning  te  verlenen  overeenkomstig  de  voorgebrachte  plannen,  mits 
naleving van de adviezen van het college van burgemeester en schepenen, van het Agentschap 
Natuur  en  Bos  en  van  de  gemeentelijke  brandweer,  en  mits  aanplanting  van  het  voorziene 
groenscherm in het eerstvolgende plantseizoen na de realisatie van de werken, zodat een dichte 
houtkant ontwikkelt die doorlopend en op vakkundige wijze onderhouden wordt. De verwerende 
partij overweegt hierbij het volgende: 

 

“… 
Volgens  het  vastgestelde  gewestplan  situeert  de  aanvraag  zich  in  landschappelijk 
waardevol agrarisch gebied.   
… 
De  aanvraag  is  in  overeenstemming  met  deze  planologische  bestemming  van  het 
gewestplan. 
 
De aanvraag betreft het slopen van een serre, het bouwen van een serre en een loods, 
het verbouwen van een loods, het plaatsen van een gascabine en een elektriciteitscabine, 
het aanleggen van een vijver en een infiltratiebekken.   
 
De  uitbreiding  van  het  serretuinbouwbedrijf  wordt  voorzien  op  een  viertal  percelen, 
gelegen tussen het bestaande serrebedrijf (rechts) en een bestaand landbouwbedrijf met 
kippenstallen (links).  
 

RvVb - 6 

 

Het  goed  is  gelegen  In  landschappelijk  waardevol  agrarisch  gebied,  doch  op  de  grens 
met het agrarisch gebied. De gemeente Ravels spreekt in haar coIIegebeslissing van een 
aangetaste landbouwzone.  
De vrij oorspronkelijke landelijke omgeving, waarvan sprake in het ongunstig advies van 
Onroerend Erfgoed dd. 28/04/2009, dient aldus genuanceerd te worden. Het uitgebreide 
bedrijf  komt  te  liggen  tussen  bestaande  bedrijven (links  en  rechts)  en  op  grotere  schaal 
komen er in de omgeving nog andere landbouwbedrijven voor. 
 
De  ruimte  tussen  twee  bestaande  landbouwbedrijven  wordt  opgevuld  en  veroorzaakt 
geen  verdere  versnippering  van  het  agrarisch  gebied.  Alle  aangevraagde  onderdelen 
vormen een fysisch geheel.   
 
Het  bedrijf  beschikt  over  de  vereiste  milieuvergunning,  afgeleverd  door  deputatie  op  18 
juni  2009  om  het  bedrijf  te  exploiteren.  Voor  de  milieuvergunning  bracht  de  provinciale 
dienst Landbouw- en Plattelandsbeleid een gunstig advies uit.  
Bovendien  heeft  de  afdeling  duurzame  landbouwontwikkeling  gunstig  advies  uitgebracht 
over deze aanvraag.   
 
In  graad  van  beroep  werd  het  standpunt  van  de  diensten  van  Landbouw,  zowel  bij  de 
provincie als bij het Vlaams Gewest, opnieuw gevraagd. 
 
De  Dienst  Landbouw-  en  Plattelandsbeleid  bevestigt  het  over  de  aanvraag  uitgebrachte 
gunstig advies op de stedenbouwkundige vergunningsaanvraag voor een uitbreiding van 
een glastuinbouwbedrijf van ......... te Ravels en dit om volgende redenen: 
 
-  Bestaande  bedrijven  buiten  de  drie  provinciale  concentratiegebieden  voor 
glastuinbouw krijgen beperkte, maar noodzakelijke kansen om te vernieuwen en uit te 
breiden.  

-  Uit  de  gegevens  kan  afgeleid  worden  dat  In  de  nabije  toekomst  geen  verdere 

uitbreidingen van het bedrijf zullen gebeuren.  

-  Uit  socio-economisch  standpunt  is  de  gewenste  serre  niet  van  een  grootteorde  om 

een herlokalisatie naar glastuinbouwclusterzones te adviseren.   

 
Het departement Landbouw en Visserij afdeling Duurzame Landbouwontwikkeling van de 
Vlaamse  Overheid  heeft  gunstig  advies  uitgebracht  over  de  aanvraag  op  27  oktober 
2009.  Dit  advies  luidt,    samengevat,  als  voIgt  :  “Aangezien  o.i.  de  situatie  nagenoeg 
ongewijzigd gebleven is, verwijzen wij naar ons advies van 22 januari 2009.” 
 
Het  college  van  burgemeester  en  schepenen  heeft  eveneens  bijkomend  advies 
uitgebracht op 12 oktober 2009, aangezien zij niet aanwezig waren op de hoorzitting. Dit 
advies luidt, samengevat, als volgt: “Op 1 september 2009 werd omtrent dit dossier een 
hoorzitting  georganiseerd.  Op  deze  zitting  was  geen  gemeentelijke  afgevaardigde 
aanwezig. Toch willen wij nogmaals benadrukken dat het gunstig advies van het college 
behouden blijft. Op dit perceel wordt al vanaf de jaren 70 een glastuinbedrijf uitgebaat. De 
huidige  serre  is  voor  een  leefbaar  bedrijf  te  bescheiden  en  de  kassen  zijn  voor  de  teelt 
van paprika’s te laag wegens de nieuwe technieken en de nieuwe soorten parika’s. Een 
omvorming  is  nodig.  Bovendien  is  het  om  economische  redenen  gewenst  de  serre  te 
verwarmen  met  warmtekrachtkoppeling.  Daarom  wordt  ook  een  loods  voorzien  bij  het 
bedrijf.  Het  college  is van  oordeel  dat  het  ontwerp zowel  in  overeenstemming  is  met  de 
voorschriften  van  het  gewestplan  als  met  de  goede  plaatselijke  ordening.  De  site  is 
gelegen in een landschappelijk waardevol agrarisch gebied. De omgeving is al structureel 
aangetast. 

RvVb - 7 

 

landbouwbedrijven 

in  de  omgeving  voor, 
 Er  komen  nog  verschillende  andere 
voornamelijk  veeteeltbedrijven.  Het  Departement  Landbouw  en  Visserij  verleende  op  22 
januari  2009  gunstig  advies  aan  de  aanvraag.  Wij  verzoeken  u  bij  het  nemen  van  een 
beslissing rekening te houden met de aangehaalde argumenten.” 
 
Het  perceel  is  gelegen  In  een  zone  die  is  aangeduid  als  weidevogelgebied  (zie  advies 
Agentschap  Natuur  en  bos).  Dit  zijn  waardevolle  gebieden  waarbij  landbouwers  met  de 
overheid  een  beheersovereenkomst  tekenen  om  deze  in  stand  te  houden.  Het  dichtstbij 
gelegen vogelrichtlijngebied is op 1,25 km gelegen van het betreffende perceel. 
 
Conclusie:  Gelet  op  de  afgeleverde  milieuvergunning  door  deputatie  en  gelet  op  de 
voorwaardelijk  gunstige  adviezen  van  het  college  van  burgemeester en  schepenen,  van 
de afdeling Duurzame Landbouwontwikkeling en van het Agentschap voor Natuur en Bos 
kan  de  aanvraag  uit  het  oogpunt  van  de  goede  ruimtelijke  ordening  voor  vergunning  in 
aanmerking  komen.  De  bedrijfsuitbreidingen  vormen  een  aaneengesloten  geheel,  het  is 
gelegen aan de openbare weg en is op grotere schaal omgeven door landbouwbedrijven. 
De uitbreiding van huidige serretuinbouwbedrijf is te verantwoorden op deze locatie. 
….. 
 
Algemene  Conclusie:    De  aanvraag  Is  principieel  in  overeenstemming  met  de 
planologische  bestemming  en  met  de  decretale  en  reglementaire  bepalingen.    De 
aanvraag kan uit het oogpunt van de goede ruimtelijke ordening worden aanvaard, 
op  voorwaarde  dat  de  voorwaardelijk  gunstige  adviezen  uitgebracht  door  het 
college  van  het  college  van  burgemeester  en  schepenen  dd.  19/02/2009,  het 
Agentschap  voor  Natuur  en  dd  28/04/2009,    de  gemeentelijke  brandweer  dd. 
9/02/2009 worden gerespecteerd.   
…” 

 

 

Dit is de bestreden beslissing. 
 
 

V. 

ONTVANKELIJKHEID VAN DE VORDERING TOT VERNIETIGING 

 

A.  Ontvankelijkheid wat betreft de tijdigheid van het beroep 

 
De bestreden beslissing werd, zo blijkt uit de stukken van het dossier, aan de verzoekende partij 
betekend per aangetekende brief van 15 december 2009. 
 
Het door de verzoekende partij ingestelde beroep, bij aangetekende brief van 15 januari 2010, is 
dus tijdig. 
 
 

B.   Ontvankelijkheid  wat  betreft  het  belang  en  de  hoedanigheid  van  de  verzoekende 

partij 

 
Standpunt van de partijen 
 
De  tussenkomende  partij  stelt  in  haar  schriftelijke  uiteenzetting  de  hoedanigheid  en  het  belang 
van de heer Koen DANIELS in vraag.  
 
Het 
stedenbouwkundig ambtenaar, met adres Ruimte en Erfgoed, Afdeling Antwerpen, ….” 

inleidend  verzoekschrift  werd  als  volgt 

ingediend: 

“Koen  Daniels,  gewestelijk 

RvVb - 8 

 

 
Met haar wederantwoordnota bevestigt de verzoekende partij dat de heer Koen DANIELS op het 
moment  van  het  indienen  van  het  verzoekschrift  gewestelijke  stedenbouwkundige  ambtenaar 
was. Hij was dat al voorheen en is dat opnieuw met ingang van 15 januari 2010, voor een periode 
van drie jaar. 
 
Beoordeling door de Raad 
 
De  Raad  stelt  vast  dat  de  heer  Koen  DANIELS  het  verzoekschrift  niet  ingediend  heeft  in  eigen 
naam, doch inderdaad wel als gewestelijke stedenbouwkundig ambtenaar. 
 
De gewestelijke  stedenbouwkundige  ambtenaar beschikt  op  grond  van artikel 4.8.16,  §1  VCRO 
over het rechtens vereiste belang om een vordering in te stellen bij de Raad. 
 
De Raad aanvaardt tevens dat uit artikel 4.8.16, §1 VCRO niet alleen het potentieel belang van 
de  gewestelijke  stedenbouwkundige  ambtenaar  blijkt,  maar  ook  diens  hoedanigheid  en  meer 
bepaald diens procesbevoegdheid om een vordering in te stellen bij de Raad. 
 
Met  de  openbare  terechtzitting  van  18  mei  2010  overigens,  heeft  de  tussenkomende  partij 
verklaard haar exceptie niet langer te handhaven. 
 
 

C.  Schending van artikel 4.8.16, §5 VCRO  

 
Standpunt van de partijen 
 
De  verwerende  en  de  tussenkomende  partij  roepen  de  onontvankelijkheid  van  de  voorliggende 
vordering in omdat de verzoekende partij, in strijd met artikel 4.8.16, §5 VCRO, geen afschrift van 
het  verzoekschrift  per  beveiligde  zending  aan  de  verwerende  partij,  respectievelijk  aan  de 
begunstigde van de bestreden beslissing, zijnde de tussenkomende partij, zou hebben gestuurd. 
 
Beoordeling door de Raad 
 
De Raad stelt vast dat uit de door de verzoekende partij neergelegde stukken inderdaad niet blijkt 
of  zij  conform  artikel  4.8.16,  §5  VCRO  een  afschrift  van  haar  verzoekschrift  per  beveiligde 
zending  heeft  gestuurd  aan  de  verwerende  partij  en  aan  de  tussenkomende  partij,  zijnde  de 
begunstigde van de bestreden beslissing. 
 
De Raad is evenwel van oordeel dat een schending van artikel 4.8.16, §5 VCRO niet kan leiden 
tot  de  onontvankelijkheid  van  de  vordering  op  zich  aangezien  de  kennisgeving  louter  ter 
informatie geschiedt en dus, in tegenstelling tot de betekening conform artikel 4.8.17, §1, tweede 
lid  VCRO,  geen  rechtsgevolgen  creëert  in  hoofde  van  de  verwerende  partij  en  eventuele 
belanghebbenden, waaronder de tussenkomende partij. 
 
De exceptie dient te worden verworpen. 
 
 

 

RvVb - 9 

 

 

 

VI. 

ONDERZOEK VAN DE VORDERING TOT VERNIETIGING 

A.  Eerste middel  

 
Standpunt van de partijen 
 
In het eerste onderdeel van het eerste middel (esthetisch criterium)  roept de verzoekende partij 
de  schending  in  van  de  materiële  motiveringsplicht,  van  artikel  2  en  3  van  de  Wet  van  29  juli 
1991 betreffende de uitdrukkelijke motivering van bestuurshandelingen, van artikel 1.1.4 VCRO, 
van artikel 11.4.1, artikel 15, 4.6.1 en artikel 19 van het KB van 28 december 1972 betreffende de 
inrichting en de toepassing van de ontwerp-gewestplannen en de gewestplannen, en van artikel 
4.7.23, §1 VCRO. De verzoekende partij licht de ingeroepen schending als volgt toe: 
 

“… 
1.  Het  perceel  waarop  de  kwestieuze  vergunning  betrekking  heeft,  is  gelegen  in 
landschappelijk  waardevol  agrarisch  gebied,  waarvoor  de  bestemmingsvoorschriften 
neergelegd  in  de  artikelen  11.4.1  en  15.4.6.1  van  het  Koninklijk  Besluit  van  28 
december  1972  betreffende  de  inrichting  en  de  toepassing  van  de  ontwerp-
gewestplannen en gewestplannen gelden; 

 

Overeenkomstig de arresten van de Raad van State …., dient uit de samenlezing van 
deze  voorschriften 
landschappelijke 
waardevolle gebieden op grond van een tweevoudig criterium moet worden getoetst: 

te  worden  afgeleid  dat  bouwwerken 

in 

1)  Een planologisch, dat veronderstelt dat de overheid nagaat of de te vergunnen 

werken in overeenstemming zijn met de bestemming agrarisch gebied; 

2)  Een  esthetisch,  dat  inhoudt  dat  bedoelde  werken  in  overeenstemming  moeten 
kunnen  worden  gebracht  met  de  eisen  ter  vrijwaring  van  het  landschap;  het 
vergunningsbesluit,  zo  stelt  de  Raad, moet  t.a.v.  het  esthetisch  criterium  in  het 
bijzonder  de  motieven  aangeven  waarom  de  aanvraag  al  dan  niet 
in 
overeenstemming wordt geacht met de schoonheidswaarde van het gebied; 

In dit eerste onderdeel wordt verder ingegaan op het esthetisch criterium; 
 
2.  Terzake dient ook verwezen te worden naar de opgelegde motiveringsverplichting, die 
inhoudt  dat  in  de  akte  de  juridische  en  feitelijke  overwegingen  moeten  worden 
vermeld,  die  aan  de  beslissing  ten  grondslag  liggen,  en  dat  deze  afdoende  moeten 
zijn. 
Dat  krachtens  voornoemde  bepaling,  enkel  rekening  kan  worden  gehouden  met  de 
motieven uiteengezet in het bestreden besluit. 
….. 
 

3.  De verenigbaarheid met het tweede criterium “de vrijwaring van het landschap” is geen 
eenvoudige oefening die zomaar met enkele pennentrekken in de bestreden beslissing 
tot uiting kan komen.  

 

In  de  landschappelijke  waardevolle  agrarische  gebieden  zijn  in  principe  dezelfde 
ordeningsmaatregelen  van  toepassing  als  in  de  gewone  agrarische  gebieden  (artikel 
11).  
Doch  de  bedoeling  van  de  overdruk  is  in  de  eerste  plaats  het  bestaande 
landschapskarakter  zoveel  mogelijk  te  bewaren  en  bijzondere  aandacht  te  besteden 
aan de  esthetische aspecten  van nieuwe inplantingen  of  verbouwingen. Deze  komen 
tot uiting in de architectuur, aard van de gebruikte materialen, beplantingen, … 

RvVb - 10 

 

 
Naast  dit  “beschermend”  doel  kan  de  aanduiding  van  landschappelijk  waardevol 
gebied  ook  de  landschapsontwikkeling  of  –opbouw  tot  doel  hebben.  De  beoordeling 
van het esthetisch criterium houdt in dat de beoogde handelingen en werken moeten 
kunnen worden overeengebracht met de eisen van vrijwaring van het landschap. 
 
Van dit alles is in de bestreden beslissing niets terug te vinden. 
 

landschap 

4.  Het  bestaan  van  een  beperkte  bebouwing  kan  niet  met  goed  gevolg  worden 
te 

aangevoerd  om  een  verdere  aantasting  van  een  waardevol 
verrechtvaardigen. 
Ook  het  socio-economische  aspect  kan  geen  vrijgeleide  zijn  om  eender  welke 
constructie  of  in  casu  een  grootschalige  serre,  in  te  planten  op  voor  de  aanvrager 
opportunistische locatie. 
 
De inpasbaarheid op het te bebouwen perceel, in de onmiddellijke en ruime omgeving 
dient steeds afgewogen te worden. 
 
Dit gebeurt in het besluit van de deputatie niet op afdoende wijze. 
 
Vooral het economische aspect primeert om een stedenbouwkundige vergunning voor 
de gevraagde serre af te leveren. 

 
5.  Het betreft een gebied dat enerzijds aansluit bij de deelkern Weelde, anderzijds dient 
gesteld  te  worden  dat  de  aanvraag  zich  bevindt  in  een  overgangszone  waarbinnen 
zich agrarische bedrijven bevinden, van beperkte oppervlakte.  

 

De  luchtfoto’s  van  de  omgeving  (stuk  nr.  4  gevoegd  bij  dit  verzoekschrift)  geeft  wel 
degelijk een vrij ongeschonden landschap weer.  
… 
Gelet op de ligging van het bedrijf in een landschappelijk waardevol gebied, kan een 
dergelijke  grootschalige  uitbreiding  van  het  bestaande  bedrijf  niet  aanvaard  worden. 
De  enkele  omliggende  bedrijven  zijn  beperkt  van  omvang  en  sluiten  aan  bij  een 
woonkern. Daarbij is er achterliggend een groot open gebied. In agrarisch gebied moet 
de  schaarse  open  ruimte  zoveel  mogelijk  gevrijwaard  blijven  en  in  essentie  bewaard 
blijven tot realisatie van de basisbestemming. Een verdere versnippering van het open 
landschap dient dan ook tegengegaan te worden. 
In deze omgeving kan geen uitbreiding van zulk formaat worden toegelaten. 
… 
 

6.  …. 

In  de  bestreden  beslissing  wordt  niet  bewezen,  noch  aannemelijk  gemaakt  dat  de 
schoonheidswaarde van het landschap niet in gevaar gebracht wordt. 
 
Voor  een    vergroting  van  een  bedrijf  van  14.000m2  naar  bijna  50.000m2  (5ha!!!)  is 
voor  wat  betreft  de  esthetische  toets  een  meer  gedetailleerde  beoordeling  van  de 
onmiddellijke omgeving en van het betrokken landschap noodzakelijk. 
 
Nergens in de bestreden beslissing wordt de enorme omvang van dit bouwwerk bij de 
toetsing betrokken. 
 

RvVb - 11 

 

Het  volbouwen  van  5ha  kan  niet  beschouwd  worden  als  neutraal  op  esthetisch  vlak 
omwille  van  het  feit  dat  het  hier  een  opvulling  betreft  en  geen  verdere  versnippering 
van het agrarisch gebied. 
Nergens  wordt  aldus  een  inschatting  gemaakt  van  het  storend  karakter  van  het 
bouwwerk voor het landschap. 
 

7.  De serre is niet verenigbaar met het “landschappelijk waardevol” agrarisch gebied en 

brengt de goede plaatselijke ordening in het gedrang omwille van volgende aspecten: 
 
-  Er komen geen dergelijke grootschalige constructies voor in de omgeving 
-  Het  betreft  hier  geen 

logische  bedrijfsuitbreiding  maar  een  aanzienlijke 
schaalvergroting  van  het  bedrijf  waarbij  de  inpasbaarheid  opnieuw  in  vraag  moet 
gesteld worden. 

-  Er  wordt  een  wand  in  het  landschap  gecreëerd.  Dit  zorgt  voor  een  onderbreking, 
een barrière voor de natuurlijke landschapselementen. Ook de openruimtevinger of 
zichtas  tussen  de  kern  en  het  vogelrichtlijngebied  wordt  hierdoor  vernietigd  en 
onderbroken 

-  Ook Onroerend Erfgoed bestrijdt in haar advies de inpasbaarheid in het landschap. 

 

8.  Besluitend  kan  worden  gesteld  dat  de  algemene  overwegingen  –  die  geenszins 
aan  de  hand  van  concrete  gegevens  worden  ondersteund  –  dat  de  omgeving  al 
structureel is aangetast, en dat het bedrijf komt te liggen tussen bestaande bedrijven 
en  dat  er  op  grotere  schaal  ook  nog  andere  landbouwbedrijven  in  de  omgeving 
voorkomen,  houdt  geen  afdoende  concrete  beoordeling 
in  over  de 
landschapswaarde ter plekke. 
 
Er  wordt  geen  aandacht  besteed  aan  de  concrete  omschrijving  van  de 
schoonheidswaarde  van  het  landschap;  evenmin  wordt  er  omschreven  of  wordt  er 
een vaststelling gedaan van het esthetisch karakter van het reusachtige bouwwerk 
zelf en hoe dit in het landschap ingepast worden; 
 
Alsdusdanig  is  het  tekenend  dat  de  Deputatie  uitdrukkelijk  stelt  dat  zelfs  niet 
duidelijk  is  in  welke  materialen  de  elekticiteits-  en  gascabine  zullen  uitgevoerd 
worden; 
 
Aldus  blijkt  dat  het  bestreden  besluit  geen  afdoende  motivering  bevat  m.b.t.  de 
verenigbaarheid van de aanvraag met de aanwijzing “landschappelijk waardevol” die 
het gewestplan aan het betrokken agrarisch gebied heeft gegeven. 

….” 

 
De verwerende partij antwoordt hierop als volgt: 
 

“… 
De betekenis van art. 4.7.23., § 1, VCRO in dit middel, is verwerende partij niet duidelijk.  
Verwerende  partij  nam  immers  haar  bestreden  besluit  op  grond  van  het  verslag  van  de 
provinciaal  stedenbouwkundig  ambtenaar,  na  de  hoorzitting,  zoals  die  bepaling 
voorschrijft. 
 
Het  verzoekschrift  geeft  enkel  op  p.  9  aan  dat  het  advies  van  het  college  van 
burgemeester en  schepenen, zoals  uitgebracht  na  de  hoorzitting  van  1  september  2009 
waarop het niet vertegenwoordigd was, geen ernstige esthetische toets inhoudt. 
 

RvVb - 12 

 

redenen” 

verleende 

“esthetische 

Het is trouwens nog de vraag of dit zo is. Hoe anders moet het nut gezien worden van de 
vaststelling dat het hier concreet gaat om een structureel aangetaste omgeving enerzijds 
en, anderzijds, dat er geen bijkomende insnijding in het landschap is ? 
Het is trouwens ook niet dat advies van het college van burgemeester en schepenen dat 
nu ter discussie staat.  
 
Het gaat om het besluit van verwerende partij dat in verband met de verenigbaarheid van 
de aanvraag met de goede ruimtelijke ordening bepaalt dat het gaat om: 
*  de rand met agrarisch gebied; 
*  een aangetaste landbouwzone, met bestaande bedrijven links en rechts; 
*  een  vervanging  van  bestaande  bebouwing  en  verdere  invulling  van  de  ruimte  ten 
aanzien van het links gelegen pluimveebedrijf, zodat geen verdere versnippering van de 
ruimte veroorzaakt wordt; 
*  een  dermate  inplanting,  dat  alle  onderdelen  een  fysisch  geheel  vormen  langsheen  de 
openbare weg. 
 
Om  die 
verwerende  partij  de  beoogde 
stedenbouwkundige  vergunning,  en  dit  dan  nog  onder  expliciete  voorwaarden  die 
voornamelijk de integratie in het landschap blijvend garanderen. 
 
Bedoelde “esthetische redenen” blijken voldoende uit de combinatie van: 
* het gewestplan; 
* de gegevens van het kadaster 
* de luchtfoto’s op p. 10 en p. 15 van het aan verwerende partij gericht beroepschrift, die 
de bestaande bebouwing in de omgeving duidelijk weergeeft, inclusief een veel dieper in 
het landschap doorgedrongen varkenshouderij. 
Op basis hiervan is er duidelijk geen sprake meer van een vrij oorspronkelijke, landelijke 
omgeving. 
 
Wat verzoekende partij nu doet, is hier tegenover een andere luchtfoto stellen om van het 
tegendeel te overtuigen.  
 
Aangenomen wordt dat uw Raad, in het verlengde van de rechtspraak van de Raad van 
State  ten  aanzien  van  een  aangevoerde  schending  van  de  materiële  motiveringsplicht, 
wellicht zal nagaan of de verwerende partij is uitgegaan van de juiste feitelijke gegevens, 
die correct beoordeelde en vervolgens op grond daarvan in redelijkheid tot de bestreden 
beslissing is gekomen. Haar besluit immers, moet gedragen zijn door werkelijk bestaande 
en rechtens toelaatbare motieven die uit de beslissing zélf of uit het dossier van de zaak 
moeten blijken.  
 
Volgens  verwerende  partij  is  dat  hier,  zoals  aangetoond,  het  geval.  Het  feit  dat  ook  het 
college van burgemeester en schepenen als lokale overheid van oordeel was dat het hier 
om  een  structureel  aangetast  gebied  gaat  waarin  het  vernieuwde  bedrijf  inpasbaar  is, 
overtuigt van het feit dat de beslissing van verwerende partij niet kennelijk onredelijk was 
…” 
 

 
De tussenkomende partij voegt hieraan nog het volgende toe: 
 

 

RvVb - 13 

 

 

“… 
Het bestaande landschap 
Aangezien  verzoeker  in  annulatie  beweert  dat  de  percelen  van  de  bouwplaats  deel 
zouden  uitmaken  van  een  ongeschonden  landschap,  wenst  verzoeker  voorafgaand  te 
wijzen op de reële situatie van het bestaande landschap ter hoogte van de bouwpercelen. 
 
Verzoeker  heeft  er  reeds  op  gewezen  dat  de  bedrijvigheid  ter  plaatse  dateert  van  in  de 
jaren  1970  en  dat  het  bedrijf  toen  een  oppervlakte  had  van  ongeveer  22.000  m²,  later 
gereduceerd tot 14.000 m². 
 
De  bestaande  toestand  van  het  landschap  ter  plaatse  is  dat  het  bouwpercelen  zijn 
gelegen aan de rand van het landschappelijk waardevol agrarisch gebied, maar sinds de 
bedrijvigheid  op  de  percelen  zijn  deze  in  feite  afgesloten  van  het  achterliggend  open 
gebied.  Niet  enkel  door  het  feit  dat  een  deel  van  de  percelen  zijn  bebouwd,  maar  voor 
zover  nog  onbebouwd  zijn  de  percelen  gelegen  tussen  bebouwde  percelen  en  aan  het 
achterliggend open gebied onttrokken door “groenstroken” van ongeveer 10 meter breed 
en 5 tot 6 meter hoog. De percelen zijn met andere woorden reeds sinds heel lange tijd 
onttrokken aan het achterliggend open landschap. 
 
De  schoonheidswaarde  van  het  landschap  situeert  zich  dus  achter  de  percelen  van  de 
bouwplaats. De percelen van de bouwplaats maken naar structuur reeds sinds lange tijd 
deel uit van de structureel aangetaste omgeving. Zowel in de onmiddellijke omgeving als 
in  de  ruimere  omgeving  zijn  er inderdaad  vrij  grote  landbouwbedrijven,  hetgeen  blijkt  uit 
onderstaande luchtfoto. 
 
De  beoordeling  van  het  esthetisch  criterium  in  de  bestreden  beslissing  moet  inderdaad 
worden  begrepen  vanuit  de  bestaande  toestand  van  het  (nog)  waardevolle  van  het 
gebied. 
Het  is  uiteraard  een  feit  dat  bouwaanvragen,  voor  bepaalde  percelen  aan  de  rand  van 
een  bestemmingsgebied  die  in  feite  geen  deel  meer  uitmaken  van  het  waardevolle  van 
het gebied, op een andere manier kunnen beoordeeld worden dan bouwaanvragen voor 
percelen die middenin een nog waardevol open landschap liggen. 
 
Er  dient  inderdaad  op  gewezen  te  worden  dat  het  enkele  feit  dat  het  door  verzoeker 
aangevraagde  een  “uitbreiding”  is  van  het  bestaande,  er  bezwaarlijk  kan  geredeneerd 
worden vanuit de stelling dat het ter plaatse een ongerept open gebied zou betreffen. En 
het “bestaande bedrijf” is er reeds vanaf de jaren 1970. 
 
De  aanvraag  van  verzoeker  betreft  dus  een  vraag  tot  uitbreiding  bij  de  bestaande 
bebouwing, waarbij de bebouwing één fysisch geheel zou uitmaken, gelegen twee reeds 
bestaande bedrijven. 
 
De beoordeling in concreto in de bestreden beslissing. 
In de bestreden beslissing wordt … 
met andere woorden gemotiveerd dat het waardevolle van het landschap niet wijzigt door 
de uitbreiding van het bestaande bedrijf, voornamelijk omdat de uitbreiding zich situeert in 
reeds  aangetast  gebied  aan  de  rand  van  het  gebied,  gelegen  is  aan  de  openbare  weg, 
geen versnippering veroorzaakt en ingeplant wordt tussen bestaande bedrijven. 

 

 

RvVb - 14 

 

 
Zoals  gezegd  is  het  inderdaad  zo  dat  niet  wordt  ingegrepen  in  het  achterliggende  open 
landschap, dat wel nog de kwaliteit heeft van een schoon landschap. 
Het is bovendien ook zo dat het opgelegde groenscherm in het concrete geval perfect kan 
dienen  om  dit  nog  bestaande  kwalitatieve  landschap  af  te  schermen  van  het  reeds 
aangetast grensgebied. Er kan inderdaad gesproken worden van een “grensgebied”. De 
bouwpercelen liggen niet enkel aan een openbare weg, maar ook aan de grens van een 
bestemming  zonder  schoonheidswaarde.  Het  afschermen  van  dit  grensgebied  door  een 
groene  buffer  van  10  meter  breed,  kan  in  dit  concrete  dossier  inderdaad  fungeren  als 
landschapsinkleding  en  de  te  vrijwaren  schoonheid  van  het  achterliggend  landschap 
ongeschonden doen bewaren… 
 
De verenigbaarheid met de goede ruimtelijke ordening. 
 
Waar  verzoeker  in  annulatie  in  het  eerste  middel  aanvoert  dat  het  aangevraagde  moet 
verenigbaar  zijn  met  de  goede  ruimtelijke  ordening,  is  dit  blijkbaar  aangevoerd  in 
samenhang met het esthetisch criterium van de gewestplanbestemming. 
 
In  het  eerste  middel wordt  het  criterium  van  een  goede  ruimtelijke ordening  in  elk  geval 
niet afzonderlijk ontwikkeld. 
 
Verzoeker wenst er in elk geval nog op te wijzen dat de schaalgrootte niet zo gigantisch is 
als  verzoeker  in  annulatie  doet  voorkomen  (op  anderhalve  kilometer  staat  zelfs  een 
glastuinbouwbedrijf ingeplant van 8 ha). Ook de bedrijven in de omgeving zijn groter dan 
zoals afgedaan in het advies van de gewestelijke stedenbouwkundige ambtenaar of in het 
eerste middel. Het volstaat ter zake de luchtfoto’s te bekijken die verzoeker toevoegt aan 
zijn stukkenbundel. 
 
Er kan ook geen sprake zijn van een “barrière” in het landschap die zou ontstaan door de 
vergunning van de uitbreiding van het bedrijf van verzoeker. Vooreerst moet er nogmaals 
met  nadruk  op  gewezen  worden  dat  het  gevraagde  de  uitbreiding  is  van  een  bestaand 
bedrijf dat reeds bestaat van in de jaren 1970. Het betreft dus een van alouds bestaande 
aantasting  van  het  landschap.  Er  kan  ook  geen  sprake  zijn  van  het  creëren  van  een 
zogenaamde  “wand”  door  het  groenscherm,  aangezien  deze  wand  ook  van  alouds 
bestaat.  Het  sinds  lang  bestaande  groenscherm  is  integendeel  het  bewijs  dat  er  reeds 
een  afsplitsing  bestaat  van  het  structureel  aangetaste  landschap  en  het  nog  open  en 
schoon bewaarde landschap. De aanvraag van verzoeker heeft betrekking op het reeds 
aangetaste landschap. 
…” 
 

In  haar  wederantwoordnota  laat  de  verzoekende  partij  met  betrekking  tot  dit  middel  nog  gelden 
dat  de  beslissing  om  te  oordelen  of  een  aanvraag  de  schoonheid  van  het  landschap  in  het 
gedrang brengt inderdaad niet aan de Raad toekomt, doch dat de administratieve rechter wel de 
controlebevoegdheid  heeft  om  na  te  gaan  of  deze  beslissing  steunt  op  correcte  feitelijke  en 
juridische  gegevens  en  men  de  beslissing  dus  afdoende  heeft  gemotiveerd.  De  verzoekende 
partij voegt daaraan toe dat een argumentatie die is opgebouwd uit elementen als het verwijzen 
naar  de  ligging  van  de  aanvraag  aan  de  rand  van  een  gebied,  het  integraal  citeren  van  een 
advies,  het  feit  vermelden  dat  men  een  groenscherm  gaat  oprichten,  nooit  een  afdoende 
motivatie  kan  uitmaken  om  te  oordelen  of  een  aanvraag  het  aanwezige  landschapsschoon  niet 
zal aantasten.  

RvVb - 15 

 

De  verzoekende  partij  benadrukt  tevens  dat  het  feit  dat  een  landschap  reeds  structureel  zou 
aangetast  zijn,  niet  impliceert  dat  men  niet  moet  aantonen  hoe  de  beslissing  op  geen  enkele 
andere manier de nog bestaande landschapswaarde van het gebied verder zal tenietdoen. 
 
 
Beoordeling door de Raad 
 
Terecht roept de verzoekende partij in het eerste onderdeel van het door haar ingeroepen eerste 
middel artikel 4.7.23, §1 VCRO in.  Uit dit artikel, dat dient gelezen te worden in combinatie met 
artikel 4.7.21, §1 VCRO, blijkt dat verwerende partij, wanneer zij uitspraak doet over een bij haar 
ingesteld beroep tegen een beslissing van het college van burgemeester en schepenen, optreedt 
als orgaan van actief bestuur en niet als administratief rechtscollege. Bij de behandeling van het 
beroep  onderzoekt  de  verwerende  partij  de  aanvraag  in  haar  volledigheid.  De  motiveringsplicht 
die op de verwerende partij rust, impliceert niet dat zij, als vergunningverlenend bestuursorgaan, 
alle tot staving van het administratief beroep aangevoerde middelen of argumenten rechtstreeks 
en punt na punt moet beantwoorden. 
 
Het  behoort  daarentegen  wel  tot  de  wettelijk  toegekende  appreciatiebevoegdheid  van  de 
verwerende  partij  om,  binnen  de  grenzen  van  de  door  het  gewestplan  opgelegde 
bestemmingsvoorschriften,  in  casu  het  landschappelijk  waardevol  agrarisch  gebied,  te  oordelen 
of de aanvraag tot het verkrijgen van de stedenbouwkundige vergunning, al dan niet verenigbaar 
is met de eisen van een goede plaatselijke aanleg en een goede ruimtelijke ordening. 
 
Uit  de  bestreden  beslissing  moet  duidelijk  blijken  op  welke  met  de  plaatselijke  aanleg  en  de 
goede  ruimtelijke  ordening  verband  houdende  overwegingen  de  verwerende  partij  zich  heeft 
gesteund  om  de  stedenbouwkundige  vergunning  al  dan  niet  te  verlenen  zodat  de  Raad,  bij  de 
uitoefening van zijn legaliteitstoezicht kan nagaan of de vergunningverlenende overheid de haar 
terzake toegekende appreciatiebevoegdheid naar behoren heeft uitgeoefend, met name of zij is 
uitgegaan  van  de  juiste  feitelijke  gegevens  en  of  zij  deze  correct  heeft  beoordeeld  en  of  zij  op 
grond daarvan in redelijkheid tot haar besluit is kunnen komen.  
 
De  Raad  stelt  vast  dat  de  percelen  van  de  tussenkomende  partij  waarop  de  kwestieuze 
vergunning  betrekking  heeft,  gelegen  zijn  in  landschappelijk  waardevol  agrarisch  gebied, 
waarvoor  de  bestemmingsvoorschriften  neergelegd  in  de  artikelen  11.4.1  en  15.4.6.1  van  het 
koninklijk  besluit  van  28  december  1972  betreffende  de  inrichting  en  de  toepassing  van  de 
ontwerp-gewestplannen en gewestplannen gelden (hierna genoemd het inrichtingsbesluit). 
 
Artikel 11.4.1 van het inrichtingsbesluit luidt als volgt: 
 

“De  agrarische  gebieden  zijn  bestemd  voor  de  landbouw  in  de  ruime  zin.  Behoudens 
bijzondere  bepalingen  mogen  de  agrarische  gebieden  enkel  bevatten  de  voor  het  bedrijf 
noodzakelijke  gebouwen,  de  woning  van  de  exploitanten,  benevens  verblijfsgelegenheid 
voor  zover  deze  een  integrerend  deel  van  een  leefbaar  deel  van  een  leefbaar  bedrijf 
uitmaakt, en eveneens para-agrarische bedrijven…..” 

 
Art. 15.4.6.1. van het inrichtingsbesluit luidt als volgt: 
 

“De  landschappelijk  waardevol  agrarische  gebieden  zijn  gebieden  waarvoor  bepaalde 
beperkingen  gelden  met  het  doel  het 
te  beschermen  of  aan 
landschapsontwikkeling  te  doen.  In  deze  gebieden  mogen  alle  handelingen  en  werken 
worden  uitgevoerd  die  overeenstemmen  met  de  in  grondkleur  aangegeven  bestemming, 
voor zover zij de schoonheidswaarde van het landschap niet in het gevaar brengen.” 

landschap 

RvVb - 16 

 

 
Met de verzoekende partij is de Raad van oordeel dat uit de samenlezing van deze voorschriften 
volgt  dat  de  toelaatbaarheid  van  bouwwerken  in  landschappelijk  waardevolle  agrarische 
gebieden  op  grond  van  een  tweevoudig  criterium  moet  worden  getoetst:  1)  een  planologisch, 
hetwelk veronderstelt dat de vergunningverlenende overheid nagaat of de te vergunnen werken 
in  overeenstemming  zijn  met  de  bestemming  agrarisch  gebied,  en  2)  een  esthetisch,  hetwelk 
inhoudt dat bedoelde werken in overeenstemming moeten kunnen worden gebracht met de eisen 
ter vrijwaring van het landschap. 
 
Met  betrekking  tot  het  esthetisch  criterium  zal  het  bestreden  besluit  de  motieven  dienen  aan  te 
geven waarom de aanvraag al dan niet de schoonheidswaarde van het landschap in het gedrang 
brengt  en  een  formele  motivering  betreffende  de  verenigbaarheid  van  de  constructies  met  de 
schoonheidswaarde van het landschappelijk waardevol agrarisch gebied.  
Deze  motieven  moeten  in  feite  juist  en  in  rechte  pertinent  zijn.  Ze  moeten  duidelijk  vermeld 
worden  in  de  bestreden  beslissing  zelf  en  moeten  op  een  duidelijke  en  afdoende  wijze 
weergeven waarom de bevoegde overheid tot die beslissing is gekomen. 
 
De  Raad  stelt  vast  dat  het  bestreden  besluit,  wat  betreft  de  beide  criteria,  als  volgt  formeel 
gemotiveerd is: 
 

“… 

Volgens  het  vastgestelde  gewestplan  situeert  de  aanvraag  zich  in  landschappelijk 
waardevol agrarisch gebied.   
… 
De  aanvraag  is  in  overeenstemming  met  deze  planologische  bestemming  van  het 
gewestplan. 
 
De aanvraag betreft het slopen van een serre, het bouwen van een serre en een loods, 
het verbouwen van een loods, het plaatsen van een gascabine en een elektriciteitscabine, 
het aanleggen van een vijver en een infiltratiebekken.   
 
De  uitbreiding  van  het  serretuinbouwbedrijf  wordt  voorzien  op  een  viertal  percelen, 
gelegen tussen het bestaande serrebedrijf (rechts) en een bestaand landbouwbedrijf met 
kippenstallen (links).  
Het  goed  is  gelegen  In  landschappelijk  waardevol  agrarisch  gebied,  doch  op  de  grens 
met het agrarisch gebied. De gemeente Ravels spreekt in haar coIIegebeslissing van een 
aangetaste landbouwzone.  
De vrij oorspronkelijke landelijke omgeving, waarvan sprake in het ongunstig advies van 
Onroerend Erfgoed dd. 28/04/2009, dient aldus genuanceerd te worden. Het uitgebreide 
bedrijf  komt  te  liggen  tussen  bestaande  bedrijven (links  en  rechts)  en  op  grotere  schaal 
komen er in de omgeving nog andere landbouwbedrijven voor. 
 
De  ruimte  tussen  twee  bestaande  landbouwbedrijven  wordt  opgevuld  en  veroorzaakt 
geen  verdere  versnippering  van  het  agrarisch  gebied.  Alle  aangevraagde  onderdelen 
vormen een fysisch geheel.   
 
Het  bedrijf  beschikt  over  de  vereiste  milieuvergunning,  afgeleverd  door  deputatie  op  18 
juni  2009  om  het  bedrijf  te  exploiteren.  Voor  de  milieuvergunning  bracht  de  provinciale 
dienst Landbouw- en Plattelandsbeleid een gunstig advies uit.  
Bovendien  heeft  de  afdeling  duurzame  landbouwontwikkeling  gunstig  advies  uitgebracht 
over deze aanvraag.   
 

RvVb - 17 

 

In  graad  van  beroep  werd  het  standpunt  van  de  diensten  van  Landbouw,  zowel  bij  de 
provincie als bij het Vlaams Gewest, opnieuw gevraagd. 
 
De  Dienst  Landbouw-  en  Plattelandsbeleid  bevestigt  het  over  de  aanvraag  uitgebrachte 
gunstig advies op de stedenbouwkundige vergunningsaanvraag voor een uitbreiding van 
een glastuinbouwbedrijf van ......... te Ravels en dit om volgende redenen: 
 
-  Bestaande  bedrijven  buiten  de  drie  provinciale  concentratiegebieden  voor 
glastuinbouw krijgen beperkte, maar noodzakelijke kansen om te vernieuwen en uit te 
breiden.  

-  Uit  de  gegevens  kan  afgeleid  worden  dat  In  de  nabije  toekomst  geen  verdere 

uitbreidingen van het bedrijf zullen gebeuren.  

-  Uit  socio-economisch  standpunt  is  de  gewenste  serre  niet  van  een  grootteorde  om 

een herlokalisatie naar glastuinbouwclusterzones te adviseren.   

 
Het departement Landbouw en Visserij afdeling Duurzame Landbouwontwikkeling van de 
Vlaamse  Overheid  heeft  gunstig  advies  uitgebracht  over  de  aanvraag  op  27  oktober 
2009.  Dit  advies  luidt,    samengevat,  als  voIgt  :  “Aangezien  o.i.  de  situatie  nagenoeg 
ongewijzigd gebleven is, verwijzen wij naar ons advies van 22 januari 2009.” 
….” 

 
De  verwerende  partij  gaat  dus  uit  van  de  vaststelling  dat  het  hier  gaat  om  een  structureel 
aangetast  gebied,  met  bestaande  bedrijven  links  en  rechts,  aan  de  rand  van  een  agrarisch 
gebied.  De  verwerende  partij  ziet  in  verband  met  het  esthetische,  geen  versnippering  van  de 
ruimte, omdat de bestaande bebouwing wordt vervangen en omdat de ruimte ten aanzien van het 
links gelegen pluimveebedrijf verdere invulling krijgt, derwijze dat de diverse onderdelen ook één 
fysisch  geheel  vormen.  Ze  verwijst  tenslotte  naar  de  milieuvergunning  en  naar  de  bijkomende 
adviezen, die voornamelijk wijzen op het gebrek aan verdere uitbreidingen in de toekomst en op 
de  aanwezigheid  van  voornamelijk  veeteeltbedrijven  in  de  buurt.  Daarnaast  wordt  aan  de 
vergunning de voorwaarde gekoppeld dat in het eerstvolgende plantseizoen na de realisatie van 
de  werken,  een  groenscherm  wordt  aangeplant,  zodat een  dichte houtkant  als  zichtscherm kan 
worden ontwikkeld. 
 
De  Raad  stelt  vast  dat  de  aanvraag  in  feite  hierop  neerkomt  dat  alleen  de  bedrijfswoning 
overeind blijft. De overige bestaande bebouwing verdwijnt en maakt plaats voor een veel groter 
geheel dat vooral uit glas bestaat en dat quasi alle kadastrale percelen, tot aan het eerstvolgend 
bedrijf,  in  beslag  neemt.  De  aanvraag  heeft  bijgevolg  betrekking  op  zeer  ingrijpende  werken, 
waarvan de weerslag op het landschap weloverwogen dient te zijn. 
 
Het komt de Raad niet toe zijn beoordeling van de bestaanbaarheid van het bouwproject met de 
schoonheidswaarde  van  het  landschappelijk  waardevol  agrarisch  gebied  in  de  plaats  te  stellen 
van de verwerende partij. 
 
De Raad  stelt  enkel  vast  dat  de  elementen  die  de  verwerende  partij  in  de  bestreden  beslissing 
aangeeft  geen  formele  motivering  bevatten  betreffende  de  verenigbaarheid  van  de  geplande 
constructies met de schoonheidswaarde van het landschappelijk waardevol gebied. 
 
De aanwezigheid van reeds bestaande bebouwing in het landschap betekent immers niet dat de 
schoonheidswaarde  van  het  landschap  niet  verder  moet  beschermd  worden.  Het  al  reeds 
aangetast karakter van de omgeving – al dan niet structureel – is geen afdoende verantwoording 
om het landschappelijk waardevolle karakter van het betrokken agrarisch gebied nog verder aan 

RvVb - 18 

 

te  tasten.  Zeker  gelet  op  de  voorgestelde  schaalvergroting,  is  een  afdoende  motivering  op  dit 
punt aangewezen. Deze motivering ontbreekt terzake. 
 
De verwerende partij verwijst bovendien enkel naar de plaats van de inplanting, zonder rekening 
te houden met eventuele andere elementen van de aanvraag die de goede ruimtelijke ordening 
aanbelangen,  zoals  hoogte,  materiaalgebruik  en  overeenkomstige  lichthinder,  mobiliteit,…  Ook 
hier is een gebrekkige motivering vast te stellen. 
 
De  milieuvergunning  waarnaar  de  verwerende  partij  verwijst,  en  eveneens  door  haar  verleend, 
houdt weinig rekening met de consequenties van de bouwwerken voor het landschap. Het feit dat 
niet dieper in het landschap wordt ingedrongen, maar verder wordt opgevuld, is in het kader van 
het milieuonderzoek niet afdoend onderzocht. 
 
Het  niet  verder  uitbreiden  in  de  toekomst  is  louter  hypothetisch  en  is,  in  het  kader  van  het 
esthetisch criterium ook niet relevant. Ook de aanwezigheid van voornamelijk veeteeltbedrijven in 
de  buurt  is  geen  esthetisch  motief  voor  de  inplanting  van  een  glastuinbouwbedrijf  zoals 
voorgesteld. 
 
Het  opleggen  van  een  groenscherm  tenslotte  als  voorwaarde  bij  de  vergunning  is  in  dit  geval 
door  de  verwerende  partij  expliciet  opgelegd  als  buffer  om  de  negatieve  visuele  impact  van  de 
constructies te beperken. Het groenscherm moet immers een dichte houtkant worden om zich zo 
als  zichtscherm  te  ontwikkelen  waarbij  deze  op  vakkundige  wijze  dient  onderhouden  te  worden 
opdat  dit  scherm  zijn  afschermende  functie  optimaal  zou  kunnen  behouden.  Dergelijke 
bewoordingen  duiden  er  juist  op  dat  de  vergunningverlenende  overheid  ervan  uitgaat  dat  de 
constructies de schoonheidswaarde van het landschap miskennen of dreigen te miskennen. 
 
Het eerste onderdeel van het eerste middel is in de aangegeven mate gegrond. 
 
De  Raad  gaat  niet  over  tot  een  onderzoek  van  de  andere  middelen,  aangezien  deze  geen 
aanleiding kunnen geven tot een ruimere vernietiging. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. Het beroep wordt ontvankelijk en gegrond verklaard. 
 
2. De Raad vernietigt de beslissing van de verwerende partij van 19 november 2009, waarbij aan 
de tussenkomende partij de stedenbouwkundige vergunning wordt verleend voor het slopen van 
een serre, het bouwen van een serre en een loods, het verbouwen van een loods, het plaatsen 
van  een  gascabine  en  een  elektriciteitscabine  en  de  aanleg  van  een  vijver  en  een 
infiltratiebekken op een perceel gelegen te 2381 Ravels en met kadastrale omschrijving .......... 
 
3. De Raad beveelt de verwerende partij een nieuwe beslissing te nemen over het administratief 
beroep  van  de  tussenkomende  partij  en  dit  binnen  een  termijn  van  drie  maanden  te  rekenen 
vanaf de betekening van het huidig arrest. 
 
4. Er zijn geen kosten, gelet op de vrijstelling voor de betaling van het griffierecht, verleend aan 
de verzoekende partij op grond van artikel 9 van het besluit van de Vlaamse Regering van 29 mei 
2009  tot  regeling  van  sommige  aspecten  van  de  organisatie  en  werking  van  de  Raad  voor 
Vergunningsbetwistingen. 
 
  

RvVb - 19 

 

 

 

met bijstand van 

voorzitter van de tweede kamer, 

 
Dit  arrest  is  uitgesproken  te  Brussel,  in  openbare  terechtzitting  op  19  april  2011  door  de  Raad 
voor Vergunningsbetwistingen, tweede kamer, samengesteld uit: 
 
 
Hilde LIEVENS, 
 
 
 
Hildegard PETTENS,  toegevoegd griffier. 
 
 
De toegevoegd griffier, 
 
 
 
 
 
Hildegard PETTENS 
 

De voorzitter van de tweede kamer, 

Hilde LIEVENS 

 

 

 

 

 

RvVb - 20 

 

