RAAD VOOR VERGUNNINGSBETWISTINGEN 

TUSSENARREST 

nr. A/2011/0045 van 19 april 2011 

in de zaak 2010/0336/A/2/0315 

 

de heer ........., zaakvoerder van de bvba .........  

bijgestaan en vertegenwoordigd door: 
advocaten Gregory VERHELST en Peter FLAMEY 
kantoor houdende te 2018 Antwerpen, Jan Van Rijswijcklaan 16 
bij wie keuze van woonplaats wordt gedaan 
 
verzoekende partij 
 
tegen: 
 
de deputatie van de provincieraad van ANTWERPEN 
 
verwerende partij 

 

 

 

 
 
In zake:  
 

 

 
 

I. 

VOORWERP VAN DE VORDERING 

 
De vordering, ingesteld bij aangetekende brief van 2 april 2010, strekt tot de vernietiging van het 
besluit van de deputatie van de provincieraad van Antwerpen van 11 februari 2010. 
 
Met  dit  besluit  heeft  de  deputatie  het  administratief  beroep  van  de  verzoekende  partij  tegen  de 
weigeringsbeslissing van het college van burgemeester en schepenen van de gemeente Lille van 
26 november 2009 verworpen. 
 
De deputatie heeft aan de verzoekende partij de stedenbouwkundige vergunning geweigerd voor 
het regulariseren van een mestverwerkingsinstallatie. 
 
Het betreft een perceel gelegen te 2275 Lille, ......... en met kadastrale omschrijving .......... 
 
 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een  afschrift  van  het  administratief 
dossier neergelegd. De verzoekende partij heeft een wederantwoordnota ingediend.  
 
De partijen zijn opgeroepen voor de openbare terechtzitting van 5 april 2011, alwaar de vordering 
tot vernietiging werd behandeld. 
 
Kamervoorzitter Hilde LIEVENS heeft verslag uitgebracht.  
 

RvVb - 1 

 

Advocaat  Matthias  VALKENIERS  die  loco  advocaten  Gregory  VERHELST  en  Peter  FLAMEY 
verschijnen voor de verzoekende partij, is gehoord.  
 
De  verwerende  partij,  hoewel  behoorlijk  opgeroepen,  is  niet  ter  zitting  verschenen.  Gelet  op 
artikel 4.8.24 VCRO verhindert de afwezigheid van partijen de geldigheid van de zitting, en  dus 
van de behandeling van de zaak, echter niet. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

FEITEN 

 
Op  29  september  2009  (datum  van  het  ontvangstbewijs)  dient  de  verzoekende  partij  bij  het 
college  van  burgemeester  en  schepenen  van  de  gemeente  Lille  een  aanvraag  in  voor  een 
stedenbouwkundige vergunning voor “de regularisatie van een mestverwerking”.  
 
De aanvraag kent een hele voorgeschiedenis. 
 
Op  5  november  2007  werd  een  eerste  stedenbouwkundige  vergunning  afgeleverd  door  de 
minister.  Deze  vergunning  hield  de  vestiging  van  een  varkensbedrijf  met  bijhorende 
mestverwerkingsinstallatie  in,  tot  een  capaciteit  van  15.000  ton  per  jaar,  bestaande  uit  een 
varkensstal, een machineloods en 2 opslagbassins. 
 
Op  26  februari  2008  werd  een  proces-verbaal  opgesteld  omdat  de  werken  niet  conform  de 
verkregen vergunning werden uitgevoerd. 
 
Op  4  september  2008  leverde  de  verwerende  partij  een  regularisatievergunning  af  voor  de 
uitgevoerde werken. Het college van burgemeester en schepenen van Lille tekende tegen deze 
beslissing  beroep  aan  bij  de  minister  en  deze  willigde  het  beroep  in  op  18  februari  2009  en 
weigerde  de  vergunning.  De  verzoekende  partij  tekende  daarop  tegen  deze  beslissing  beroep 
aan bij de Raad van State alwaar de zaak nog steeds hangende is. Ter openbare terechtzitting 
van 5 april 2011 verklaarde de verzoekende partij dat het auditoraatsverslag in september 2010 
werd neergelegd. 
 
Op 11 juni 2009 leverde de verwerende partij aan de verzoekende partij een milieuvergunning af 
voor een mestverwerkingscapaciteit tot 22.000 ton per jaar.  
 
Op 29 september 2009 diende de verzoekende partij de huidige aanvraag tot regularisatie in bij 
het  college  van  burgemeester  en  schepenen  van  de  gemeente  Lille.  De  regularisatieaanvraag 
verschilt weinig van de eerste aanvraag tot regularisatie, maar de verwerking van de hoeveelheid 
mest is evenwel teruggedrongen van 32.000 ton per jaar tot 22.000 ton per jaar. 
 
De aanvraag houdt de volgende zaken in: 
 

-  De varkensstal zal uitgevoerd worden conform de vergunning van 5 november 2007 

en maakt geen deel uit van de huidige aanvraag; 

-  De nieuwbouw van 5 opslagbassins; 
-  De nieuwbouw van de folliebassin van 45m x 45m met een hoogte van 3m; 
-  De nieuwbouw van de loods; 

RvVb - 2 

 

 

-  Het nieuw aanleggen van een verharding op het openbaar domein; 
-  Het nieuw overwelven van een baangracht op het openbaar domein; 
-  Het nieuw aanleggen van diverse bedrijfsverhardingen; 
-  Het nieuw aanleggen van 2 infiltratievoorzieningen; 
-  Het nieuw bouwen van een kadaverkoeling; 
-  Het nieuw bouwen van een elektriciteitscabine; 
-  Het nieuw aanleggen van een weegbrug. 

 
Het  perceel  is,  zo  blijkt  uit  de  bestemmingsvoorschriften  van  het  bij  koninklijk  besluit  van  30 
september 1977 vastgestelde gewestplan ‘Turnhout’, gelegen in agrarisch gebied.  
 
Het  perceel  is  niet  gelegen  binnen  een  gebied  waarvoor  een  goedgekeurde  bijzonder  plan  van 
aanleg  of  ruimtelijk  uitvoeringsplan  geldt,  noch  binnen  de  omschrijving  van  een  behoorlijk 
vergunde, niet vervallen verkaveling. 
 
Naar aanleiding van het openbaar onderzoek, georganiseerd van 14 oktober 2009 tot en met 12 
november 2009, worden 302 bezwaarschriften ingediend.  
 
INFRAX brengt inzake de rioleringen op 16 oktober 2009 een voorwaardelijk gunstig advies uit. 
 
Het  Agentschap  Wegen  en  Verkeer  –  District  Vosselaar  brengt  op  23  oktober  2009  een 
voorwaardelijk gunstig advies uit. 
 
De brandweer van Herentals brengt op 12 november 2009 een voorwaardelijk gunstig advies uit. 
 
Het  departement  Landbouw  en  Visserij,  afdeling  Duurzame  Landbouwontwikkeling  -  Antwerpen 
brengt op 17 november 2009 een gunstig advies uit. 
 
De NMBS brengt op 19 november 2009 een voorwaardelijk gunstig advies uit. 
 
Het  college  van  burgemeester  en  schepenen  van  de  gemeente  Lille  weigert  op  26  november 
2009  een  stedenbouwkundige  vergunning  aan  de  verzoekende  partij  en  overweegt  hierbij  het 
volgende: 
 

“… 
(1)  Toetsing aan de goede ruimtelijke ordening 
….Verleent  het  college  van  burgemeester  en  schepenen  ongunstig  advies  voor  het 
regulariseren van een mestverwerking. 
 
Deze  beoordeling  –  als  uitvoering  van  artikel  1.1.4.  van  de  VCRO  gericht  op  een 
duurzame  ruimtelijke  ontwikkeling  en  met  oog  voor  de  ruimtelijke  draagkracht,  de 
gevolgen  voor  het  leefmilieu  en  de  culturele,  economische,  esthetische  en  sociale 
gevolgen- houdt rekening met de volgende criteria als uitvoering van artikel 4.3.1. van de 
VCRO. 
 
-functionele inpasbaarheid 
De aanvraag betreft de regularisatie van een mestverwerking. 
De constructies werden niet opgericht conform de afgeleverde vergunning. 
De capaciteit werd +/- verdrievoudigd. 
De  aanvraag  krijgt  daardoor  een  industriëel  karakter,  en  hoort  niet  meer  thuis  in  een 
agrarisch gebied. 

 
 
 
 

RvVb - 3 

 

Er wordt afbreuk gedaan aan de kwaliteit van de omgeving. 
De  aanvraag  is  door  het  industriële  karakter  niet  in  overeenstemming  met  de 
voorschriften van het vastgestelde gewestplan. 
De aanvraag is qua materiaalgebruik, karakter en verschijningsvorm niet verenigbaar met 
de onmiddellijke omgeving en brengt de goede ruimtelijk ordening in het gedrang. 
 
-mobiliteitsimpact 
De mestverwerkingsinstallatie is bovendien niet verbonden aan één enkel bedrijf. 
Ter plaatse zal minstens mest worden verwerkt van meerdere bedrijven in eigendom van 
de aanvrager. 
Dit brengt veelvuldige grotere transporten met zich mee. Deze transporten zullen ook via 
dorpskernen passeren. 
Het  bestuur  heeft  reeds  meerdere  keren  het  probleem  inzake  de  overbelasting  van  de 
dorpskernen  door  groot  verkeer  aangekaart.  Het  creëren  van  een  bijkomende 
hoeveelheid aan bijkomende grote transporten is bijgevolg niet gewenst. 
De  (verkeers)-leefbaarheid  van  de  dorpskernen  wordt  hierdoor  aangetast.  Gezien  langs 
deze wegen ook meerdere oversteekpunten voor schoolverkeer gesitueerd zijn, komt ook 
de veiligheid van de zwakste weggebruikers in het gedrang. 
 
-ruimtegebruik en bouwdichtheid 
In de huidige aanvraag worden verschillende volumes en verschillende bassins voorzien, 
alsook worden er meer bassins geplaatst dan aanvankelijk was voorzien. 
Het  foliebassin  werd  vergroot  naar  45m*45m,  alsook  het  cilindervormige  bassin  wordt 
vergroot naar een diameter van 29.82m, waarbij de hoogte identiek is aan de voorgaande 
aanvraag. 
Daarbovenop  bouwde  de  aanvrager  nog  4  kleinere  bassins  met  diameters  van  8.75m, 
16.51m, 16.65m en 11.42m. 
Bijkomend wordt in de huidige aanvraag ook een weegbrug voorzien. 
Hiervan  maakt  de  aanvrager  geen  melding  op  het  aanvraagformulier.  De  aanvraag luidt 
hier enkel de regularisatie van een mestverwerking. 
Bovendien  wordt  ook  een  stortbunker  voorzien  op  de  plannen,  waarvan  op  het 
inplantingsplan geen  sprake  is.  De  aanvrager  verstrekt  hiermee  misleidende  en  foutieve 
info op de plannen. 
 
-visueel-vormelijke elementen 
De  stal  wordt  voorzien 
mestverwerkingsinstallatie is voorzien in stortbeton. 
De  voorgestelde  bouwtypologie  houdt  geen  rekening  met  de  karakteristieken  van  de 
omgeving.  De  aanvraag  is  niet  in  overeenstemming  met  de  omgeving.  Er  kan  besloten 
worden dat de aanvraag zich niet op aanvaardbare wijze in de omgeving integreert. 
Het betreft een industriële omgeving in agrarisch gebied. 
… 
-hinderaspecten, gezondheid, gebruiksgenot en veiligheid in het algemeen 
De aanvraag brengt op vele aspecten hinder met zich mee. 
In  eerste  plaats  hinder  inzake  de  verkeersveiligheid  en  verkeersleefbaarheid  in  de 
omgeving. 
Verder  ook  een  visuele  hinder.  Het  agrarisch  gebied  wordt  door  deze  aanvraag  belast 
met een industriële installatie, zowel qua functie als qua uitzicht. De betreffende functie, 
noch  de  voorziene  manier  van  inplanting  en  uitzicht  zijn  te  integreren  in  de  bestaande 
omgeving. 
De aanvraag dient te worden geweigerd. 
…” 

in  prefab  betonpaneel  met  metselwerkmotief.  De 

RvVb - 4 

 

 

 
Tegen deze beslissing tekent de heer ......... (......... CVBA) namens de verzoekende partij op 22 
december 2009 administratief beroep aan bij de verwerende partij. 
 
In zijn verslag van onbekende datum adviseert de provinciale stedenbouwkundige ambtenaar de 
verwerende  partij  om  het  beroep  niet  in  te  willigen  en  de  stedenbouwkundige  vergunning  te 
weigeren met de volgende motivering: 
 

“… 
9. GOEDE RO 
 
-  Huidige aanvraag betreft een aanzienlijke schaalvergroting t.o.v. de vergunning d.d. 5 

november 2007 (afgeleverd door de minister) 

-  Huidige aanvraag verschilt weinig van het eerste regularisatiedossier, dat geweigerd 
werd  door  de  minister  op  18  februari  2009  (voorwaardelijke  vergunning  door 
deputatie) 

-  Bigevolg  kan  aangesloten  worden  bij  de  motivatie  van  de  minister  d.d.  18  februari 

2009 en de motivatie van het schepencollege d.d. 26 november 2009 
 

De belangrijkste weigeringsmotieven: 
 
-  Schaalbreuk/industrieel karakter. 
- 
-  Toenemende transporten (o.a. door toename van capaciteit van 15.000 ton tot 22.000 

Intensiteit overstijgt het plaatselijk landbouwgebied. 

ton per jaar). 

-  Varkensstal  is  nog  niet  gebouwd,  hoewel  de  inplanting  in  agrarisch  gebied  maar 
aanvaardbaar  is  voor  zover  de  mestverwerkingsinstallatie  ten  dienste  staat  van  ter 
plaatse  gevestigde  landbouw-  of  veeteeltbedrijven,  dit  om  onnodig  transport  en 
milieubelasting te vermijden. 

…” 

 
 
Na de partijen te hebben gehoord op 9 februari 2010, beslist de verwerende partij op 11 februari 
2010  om  het  beroep  niet  in  te  willigen  en  geen  stedenbouwkundige  vergunning  te  verlenen  en 
overweegt hierbij het volgende: 

 

 

 

“… 
3. Omschrijving en historiek van de aanvraag: 

De aanvraag betreft de regularisatie van een mestverwerking. 

Volgende werken zijn grotendeels voltooid (regularisatie): 

-  De  nieuwbouw  van  diverse  opslagbassins  in  functie  van  de  exploitatie  van  een 

mestverwerking. 

-  De  nieuwbouw  van  de  folliebassin  in  functie  van  de  exploitatie  van  een 

mestverwerking. 

Volgende werken zijn  niet of nauwelijks aangevat: 

-  De nieuwbouw van een varkensstal. 
-  De nieuwbouw van de loods in functie van de exploitatie van een mestverwerking. 

Bijkomend worden volgende werken gevraagd: 

-  Het nieuw aanleggen van een verharding op het openbare domein. 
-  Het nieuw overwelven van een baangracht op het openbare domein. 

 

RvVb - 5 

 

-  Het nieuw aanleggen van diverse bedrijfsverhardingen. 
-  Het nieuw aanleggen van twee infiltratievoorzieningen. 
-  Het nieuw bouwen van een kadaverkoeling. 
-  Het nieuw bouwen van een elektriciteitscabine. 
-  Het nieuw aanleggen van een weegbrug. 

De nieuwbouw van de varkensstal vooraan op het perceel maakt geen deel uit van deze 
aanvraag.  Beroeper  gaat  deze  varkensstal  oprichten  conform  de  vergunning  d.d.  5 
november 2007. 
… 
4. Besluit college van burgemeester en schepenen: 

De aanvraag werd op 26 november 2009 geweigerd door het college van burgemeester 
en schepenen van Lille omwille van volgende redenen (samengevat):  
… 
9. Verenigbaarheid met de goede ruimtelijke ordening: 
 
De aanvraag is principieel in overeenstemming met deze planologische bestemming van 
het  gewestplan 
(omzendbrief  RO/2006/01,  art.  3.2.2:  mestbehandelings-  en 
vergistingsinstallaties  van  beperkte  schaal  niet  gebonden  aan  één  enkel  bedrijf,  in  te 
planten in agrarisch gebied). 
… 
Deputatie  leverde  op  4  september  2008  een  voorwaardelijke  vergunning  af.  Hiertegen 
ging de gemeente Lille in beroep bij de minister. Deze willigde het beroep van Lille in (op 
18 februari 2009) omwille van volgende redenen (samengevat): 

-  De  uitbreiding  omvat  een  duidelijk  verdere  indringing  van  het  achterliggen 

landbouwareaal. 

-  Er is een schaalbreuk met de andere agrarische vestigingen in de buurt. 
-  De  intensiteit  stijgt  boven  de  mogelijkheden  van  het  plaatselijk  landbouwgebied 

(transport en 32.000 ton/jaar) 

-  De  varkensstal  is  nog  niet  gebouwd,  wat  bevestigd  dat  de  mestverwerking  in 
werkelijkheid  ter plaatse niet  aan  een  veebedrijf  gekoppeld  is  en  zelfstandig  kan 
bestaan. In die zin wordt de draagkracht van het perceel overschreden. 

-  De  inplanting  in  agrarisch  gebied  is  maar  aanvaardbaar  voor  zover  de 
mestverwerkingsinstallatie ten dienste staat van ter plaatse gevestigde landbouw- 
of veeteeltbedrijven, dit om onnodig transport en milieubelasting te vermijden. 

-  De andere inrichtingen van dezelfde eigenaar zijn niet gelegen in de onmiddellijke 

nabijheid, zodat het aantal transportbedrijven zal toenemen. 

-  Door  de  capaciteitsuitbreiding  zal  het  transport  ook  toenemen,  zowel  langs  de 

gewestweg als door de dorpskernen. 

… 

Huidige aanvraag (tweede regularisatiedossier) houdt volgende zaken in: 
… 
Voorliggende aanvraag verschilt weinig van de eerdere regularisatie, die geweigerd werd 
door de minister. Belangrijkste wijziging is de hoeveelheid mest die per jaar verwerkt zal 
worden,  zijnde  22.000  ton/jaar  i.p.v.  32.000  ton/jaar  (eerste  regularisatie)  en  15.000 
ton/jaar (vergunning d.d. 5 november 2007). 
Wanneer  de  vergunning d.d.  5  november  2007  vergeleken wordt  met  huidige  aanvraag, 
kan vastgesteld worden dat huidige aanvraag een aanzienlijke schaalvergroting inhoudt.  

 

 

 

 

 
 
 

 

 

RvVb - 6 

 

 

is  vanuit  het  oogpunt  van  goede 

Aangezien de ruimtelijke impact nagenoeg hetzelfde is gebleven  – met uitzondering van 
de hoeveelheid mest die op jaarbasis verwerkt zal worden  - kan aangesloten worden bij 
de  motivatie  van  de  minister  naar  aanleiding  van  het  eerste  regularisatiedossier  (18 
februari 2009) en de motivatie van de gemeente Lille (26 november 2009). 
Voorliggende  aanvraag 
onaanvaardbaar. 
… 
Algemene conclusie: 
De aanvraag is principieel in overeenstemming met de planologische bestemming 
en met de decretale en reglementaire bepalingen. 
 
De aanvraag kan vanuit het oogpunt van de goede ruimtelijke ordening niet worden 
aanvaard. 
…” 
 

ruimtelijke  ordening 

 

Dit is de bestreden beslissing. 
 
 

IV. 

ONTVANKELIJKHEID VAN DE VORDERING TOT VERNIETIGING 

 

A.  Ontvankelijkheid wat betreft de tijdigheid van het beroep 

 
De bestreden beslissing werd, zo blijkt uit de stukken van het dossier, aan de verzoekende partij 
betekend per aangetekende brief van 3 maart 2010. 
 
Het door de verzoekende partij ingestelde beroep, bij aangetekende brief van 2 april 2010, is dus 
tijdig. 
 
 

B.   Schending van artikel 4.8.16, §5 VCRO 

 
Standpunt van de partijen 
 
De verwerende partij formuleert een voorbehoud met betrekking tot de vereiste van artikel 4.8.16, 
§5  VCRO  met  name  het  haar  gelijktijdig  met  het  indienen  van  het  verzoekschrift  bezorgen  van 
een afschrift van het inleidend verzoekschrift. Zij stelt dat enkel aan die vereiste voldaan is indien 
de Raad, net als zij, het verzoekschrift ontving op 7 april 2010. 
 
Beoordeling door de Raad 
 
Uit de tekst van artikel 4.8.16, §5 VCRO zelf blijkt dat de kennisgeving van het verzoekschrift aan 
de verweerder en aan de begunstigde van de vergunning door de verzoekende partij een louter 
informatieve  waarde  heeft  zodat een  schending  van  artikel  4.8.16, §5 VCRO  niet kan  leiden  tot 
de onontvankelijkheid van de vordering.  
 
Enkel de betekening van het verzoekschrift conform artikel 4.8.17, §1, tweede lid VCRO door de 
griffie van de Raad doet in hoofde van de verwerende partij met het oog op het indienen van de 
antwoordnota  en  het  neerleggen  van  het  administratief  dossier  enerzijds  en  in  hoofde  van 
eventuele belanghebbenden die in voorkomend geval in de hangende procedure wensen tussen 
te komen anderzijds, dwingende termijnen ontstaan. De exceptie mist juridische grondslag. 
 

RvVb - 7 

 

Bovendien staat vast dat de verzoekende partij haar inleidend verzoekschrift aan de Raad heeft 
betekend  per  beveiligde  zending  van  2  april  2010.  Op  welke  dag  de  Raad  deze  aangetekende 
zending heeft ontvangen speelt geen rol. 
 
De exceptie kan daarom niet worden aangenomen 
 
 

C.  Ontvankelijkheid wat betreft het belang van de verzoekende partij 

 
De  verwerende  partij  stelt  eveneens  het  belang  van  de  verzoekende  partij  in  vraag.  De 
varkensstal  zou  worden  uitgevoerd  conform  de  vergunning,  door  de  minister  verleend  op  5 
november 2007. De verwerende partij stelt dat de varkensstal tot op ‘heden’ slechts gebouwd is 
tot op de hoogte van het maaiveld en dat deze stedenbouwkundige vergunning aldus vervallen is 
omdat er meer dan 2 jaar verstreken zijn en de milieuvergunning definitief verleend is. Ze doet de 
volgende overwegingen gelden: 
 
 

“… 
Dit  maakt  dat  de  kans  op  het  verkrijgen  van  een  vergunning  voor  een  varkensstal  niet 
gegarandeerd  is,  waardoor  er  minstens  vragen  rijzen  naar  de  omvang  van  de 
mestverwerkingsinstallatie. 
 
De  link  tussen  de  mestverwerkingsinstallatie  en  de  varkenshouderij  ter  plaatse  is 
trouwens ook al ter sprake gekomen in het besluit van de minister van 18 februari 2009, 
zoals weergegeven in het bestreden besluit: 
“De varkensstal is nog niet gebouwd wat bevestigt dat de mestverwerking in werkelijkheid 
ter  plaatse  niet  aan  een  veebedrijf  gekoppeld  is  en  zelfstandig  kan  bestaan.  De  andere 
inrichtingen van dezelfde eigenaar zijn niet gelegen in de onmiddellijke omgeving, zodat 
het aantal transportbewegingen zal toenemen.” 
…” 

 
Beoordeling door de Raad 
 
De Raad  stelt  vast  dat  artikel 4.8.16 §1 VCRO de verschillende belanghebbenden  aanduidt  die 
bij de Raad beroep kunnen instellen. De tekst van artikel 4.8.16 §1, 1° VCRO is duidelijk en duidt 
de  aanvrager  van  de  vergunning  aan  als  een  belanghebbende  die  beroep  kan  instellen  bij  de 
Raad. De aanvrager van de vergunning moet zijn belang niet verder bewijzen. 
 
De  omstandigheid  dat  de  varkensstal  nog  niet  volledig  zou  ten  uitvoer  zijn  gelegd  en  dat  de 
vergunning hiervoor al dan niet vervallen zou zijn, staat niet in de weg dat de verzoekende partij 
beroep  kan  aantekenen  bij  de  Raad  wanneer  deze  de  aanvrager 
is  van  een 
regularisatievergunning  betreffende  de  mestverwerkingsinstallatie.  De  varkensstal  maakt  geen 
deel  uit  van  de  bestreden  beslissing  en  kan  aldus  geen  invloed  hebben  op  de  ontvankelijkheid 
van het voorliggende verzoekschrift. 
 
De exceptie kan dan ook niet worden aangenomen. 
 
Bovendien  werd  ter  openbare  terechtzitting  van  5  april  2011  door  de  verzoekende  partij 
medegedeeld dat de werken aan de varkensstal inmiddels zo goed als beëindigd zijn en heeft zij 
een  plausibele  uitleg  gegeven  hoe  het  kwam  dat  deze  werken  zo  lang  hebben  stil  gelegen 
(diverse  burgerlijke  procedures  naar  aanleiding  van  een  stilleggingsbevel).  De  afwezigheid  van 
de verwerende partij ter openbare terechtzitting van 5 april 2011 leidt tot een niet betwisting van 
deze feitelijkheden. 

RvVb - 8 

 

 

 

V. 

ONDERZOEK VAN DE VORDERING TOT VERNIETIGING 

A.  Enig middel 

 
Standpunt van de partijen 
 
In  het enige middel  roept  de  verzoekende  partij  de  schending in  van  het  artikel  4.3.1  §2  VCRO 
wegens een kennelijke en onzorgvuldige toetsing van de goede ruimtelijke ordening, alsook een 
schending  van  de  formele  en  materiële  motiveringsplicht,  het  zorgvuldigheidsbeginsel,  het 
redelijkheidsbeginsel  en  het  rechtszekerheidsbeginsel.  De  gewijzigde  visie  van  de  verwerende 
partij, waarbij deze het standpunt van de Vlaamse minister van 18 februari 2009 volgt, is volgens 
de  verzoekende  partij  onvoldoende  gemotiveerd  en  schendt  de  vermelde  beginselen  van 
behoorlijk bestuur. De verzoekende partij licht dit middel als volgt toe. 
 
 
 
 

“… 
Eerste onderdeel: de motivering van het besluit  
… 
Ondanks het feit dat de aanvraag in overeenstemming wordt geacht met de planologische 
situatie en met de omzendbrief RO/2006/01 (art. 3.2.2: mestbehandelings- en vergistings-
installaties  van  beperkte  schaal  niet  gebonden  aan  één  enkel  bedrijf,  in  te  planten  in 
agrarisch  gebied),  oordeelt  de  Deputatie  dat  de  aanvraag  niet  in  overeenstemming  zou 
zijn met de goede ruimtelijke ordening. De Deputatie is deze keer echter zeer kort in haar 
motivering m.b.t. de goede ruimtelijke ordening. Ze stelt: 
 

“…kan  aangesloten  worden  bij  de  motivatie  van  de  minister  naar  aanleiding  van 
het  eerste  regularisatiedossier  (18  februari  2009)  en  de  motivatie  van  de 
gemeente Lille (26 november 2009). Voorliggende aanvraag is vanuit het oogpunt 
van goede ruimtelijke ordening onaanvaardbaar.” 

… 
Bij  vergelijking  van  de  twee  besluiten  van  de  Deputatie,  nl.  het  besluit  van  4  september 
2008  en  het  besluit  van  11  februari  2010,  is  het  duidelijk  dat  de  argumentatie  lijnrecht 
tegenover  mekaar  staat.  Dit  is  geheel  onbegrijpelijk  gezien  de  laatste  aanvraag  een 
minder grote impact heeft op de omgeving dan de eerste aanvraag.  

 

 

 

De Deputatie miskent in deze het rechtszekerheidsbeginsel en het vertrouwensbeginsel. 
… 
In haar besluit motiveert de Deputatie op geen enkele wijze waarom zij haar visie herziet. 
De  enige  ondersteuning  van  haar  weigeringsbeslissing  is  een  verwijzing  naar  – 
achterhaalde  en  foutieve  en  onwettige  –  argumentatie  van  de  minister  over  de  eerste 
regularisatieaanvraag en de stelling van de gemeente Lille. 
… 
Tweede  onderdeel:  de  kennelijke  onredelijke  en  onzorgvuldige  toetsing  aan  de  goede 
ruimtelijke ordening 
… 
De  ministeriële  omzendbrief  RO/2006/01  bepaalt  het  afwegingskader  en  de 
randvoorwaarden voor de inplanting van installaties voor mestbehandeling en vergisting. 
Deze  omzendbrief  ontwikkelt  een  duidelijk  kader  voor  de  inplanting  van  installaties  voor 
mestbehandeling en vergisting in agrarisch gebied en de afbakening van specifieke lokale 
en  regionale  bedrijventerreinen  voor  grootschalige  initiatieven.  De  omzendbrief  stelt  zelf 
een  richtkader  te  zijn,  waar  enkel  gemotiveerd  van  kan  worden  afgeweken.  Aanvragen 

RvVb - 9 

 

m.b.t. mestverwerking dienen zodoende beoordeeld te worden binnen de bepalingen van 
de omzendbrief. 
… 
Het  bestreden  besluit  is  om  deze  redenen  –  in  zoverre  gemotiveerd  op  basis  van  een 
een onaanvaardbare mobiliteit en overschrijden van de draagkracht van de omgeving  – 
manifest gebrekkig gemotiveerd nu deze motivering feitelijke grondslag mist en uitgaat 
van  een  foutieve  feitenvinding/premisse  alsof  er  door  de  aanvraag  bijkomende 
onaanvaardbare  verkeersstromen  zouden  ontstaan,  quod  certe  non,  nu  deze  ook  bij 
gebreke aan vergunning in dezelfde omgeving op zelfde wijze blijven voortbestaan naar 
een nabij gelegen locatie die niet langs een gewestweg gelegen is… 
… 
Ruimtelijk kan in alle redelijkheid dan ook geen betere inpassing in de omgeving voorzien 
worden.  De  bestaande  opstelling  en  ruimtelijke  inpassing  in  het  geschetste  kader  werd 
eerder vergund. Het bestreden besluit is in die zin kennelijk onredelijk en in strijd met de 
eerder  ingenomen  standpunten,  het  motiveringsbeginsel,  de  formele  motivering  en  het 
redelijkheids-, zorgvuldigheids-, rechtszekerheids- en continuïteitsbeginsel als beginselen 
van behoorlijk bestuur. 
…” 

 

 

 
De verwerende partij antwoordt hierop als volgt: 
 

impliceert  ook  niet  dat  de  overheid, 

“… 
Verzoekende  partij  gaat  ervan  uit  dat  door  de  vermindering  van  de  hoeveelheid  te 
verwerken  mest  per  definitie  een  aanvaardbaar project werd  voorgesteld.  De  motivering 
van  vermelde  besluiten  van  de  Vlaamse  minister  en  het  college  van  burgemeester  en 
schepenen,  wijst  uit  dat  dit  niet  zo  is.  Er  zijn  nog  andere  bepalende  factoren,  buiten  de 
hoeveelheid te verwerken mest. 
 
Dat met het bestreden besluit wordt aangesloten bij de motivering van de minister van 18 
februari 2009 en de gemeente van 26 november 2009, betekent nog niet dat verwerende 
partij geen rekening zou gehouden hebben met haar eerdere beoordeling. Het bestreden 
besluit verwijst er zelfs uitdrukkelijk naar. 
 
Het  continuïteitsbeginsel 
in  de  gegeven 
omstandigheden,  haar  beoordeling  niet  zou  mogen  wijzigen.  Nieuwe  en  pertinente 
feitelijke  en juridische  elementen  kunnen  het  bestuur ertoe  brengen  haar beoordeling  te 
wijzigen 
 
Dit  is  wat  in  casu  ook  gebeurd  is.  Tussen  het  besluit  van  4  september  2008  en  het 
bestreden besluit, heeft de Vlaamse minister zijn besluit van 18 februari 2009 genomen. 
Het  bestreden  besluit  geeft  uitvoerig  de  overeenkomstige  motivering  weer,  die  ook  ter 
gelegenheid  van  de  voorliggende  aanvraag  door  het  college  van  burgemeester  en 
schepenen is bijgetreden. 
… 
Dat  door  de  weigering  van  de  stedenbouwkundige  vergunning  de  mobiliteitssituatie 
identiek blijft aan de bestaande, is trouwens geen argument om dan maar de vergunning 
toe te staan. 
Hetzelfde  geldt  voor  de  ontsluiting  via  gewestwegen  en  het  gunstig  advies  van  het 
Agentschap Infrastructuur Vlaanderen – Wegen en Verkeer.   
…” 

 

 

 

 

 
 

RvVb - 10 

 

 
In haar wederantwoordnota doet de verzoekende partij nog volgende bijkomende overwegingen: 
 

 
 

“… 
Eerste onderdeel: de motivering van het besluit 
… 
De antwoordnota van verwerende partij stelt dat verweerder in haar besluit wel rekening 
gehouden  heeft  met  haar  eerdere  beoordeling  en  dit  duidelijk  heeft  gemaakt  door  in  de 
bestreden beslissing te verwijzen naar het eerdere besluit.  
 
  Gezien  bovenstaande  uiteenzetting  is  dit  uiteraard  niet  voldoende.  Verder  kan 
hieromtrent verwezen worden naar vaststaande rechtspraak van de Raad van State, die 
zich over tegenstrijdigheden met eerdere motivering al regelmatig heeft uitgesproken. 
…. 
 
Het is duidelijk dat de deputatie niet enkel mag verwijzen naar haar voorgaand besluit en 
daarmee  genoegzaam  aannemen  dat  deze  verwijzing  voldoende  is  om  te  beweren  dat 
met de motieven van het voorgaand besluit is rekening gehouden in het nieuw genomen 
besluit. 
 

…” 

 
 
Beoordeling door de Raad 
 
De  verzoekende  partij  houdt,  in  het  eerste  onderdeel  van  haar  middel,  voor  dat  de  bestreden 
beslissing  het  motiveringsbeginsel  schendt  omdat  de  verwerende  partij  louter  verwijst  naar  de 
motivatie  van  de  minister  naar  aanleiding  van  eerste  regularisatiedossier  (beslissing  van  18 
februari  2009)  en  naar  de  motivatie  van  de  gemeente  Lille  (collegebesluit  van  26  november 
2009), om haar visie in het tweede regularisatiedossier te herzien. 
 
Vooreerst  stelt  de  Raad  vast  dat  de  verwerende  partij,  wanneer  zij  op  basis  van  de  artikelen 
4.7.21,  §1  en  4.7.23,  §1  VCRO  uitspraak  doet  over  een  bij  haar  ingesteld  beroep  tegen  een 
beslissing  van  het  college  van  burgemeester  en  schepenen,  zij  optreedt  als  orgaan  van  actief 
bestuur en niet als administratief rechtscollege. Bij de behandeling van het beroep onderzoekt de 
verwerende  partij  de  aanvraag  in  haar  volledigheid.  De  motiveringsplicht  die  op  de  verwerende 
partij rust, impliceert niet dat zij, als vergunningverlenend bestuursorgaan, alle tot staving van het 
administratief  beroep  aangevoerde  middelen  of  argumenten  rechtstreeks  en  punt  na  punt moet 
beantwoorden. 
 
Het  behoort  daarentegen  wel  tot  de  wettelijk  toegekende  appreciatiebevoegdheid  van  de 
verwerende  partij  om,  binnen  de  grenzen  van  de  door  het  gewestplan  opgelegde 
bestemmingsvoorschriften,  in  casu  het  agrarisch  gebied,  te  oordelen  of  de  aanvraag  tot  het 
verkrijgen  van  de  stedenbouwkundige  vergunning,  al  dan  niet  verenigbaar  is  met  de  eisen  van 
een goede plaatselijke aanleg en een goede ruimtelijke ordening. 
 
Uit  de  bestreden  beslissing  moet  duidelijk  blijken  op  welke  met  de  plaatselijke  aanleg  en  de 
goede  ruimtelijke  ordening  verband  houdende  overwegingen  de  verwerende  partij  zich  heeft 
gesteund  om  de  stedenbouwkundige  vergunning  al  dan  niet  te  verlenen  zodat  de  Raad,  bij  de 
uitoefening van zijn legaliteitstoezicht kan nagaan of de vergunningverlenende overheid de haar 
terzake toegekende appreciatiebevoegdheid naar behoren heeft uitgeoefend, met name of zij is 
uitgegaan  van  de  juiste  feitelijke  gegevens  en  of  zij  deze  correct  heeft  beoordeeld  en  of  zij  op 
grond daarvan in redelijkheid tot haar besluit is kunnen komen.  
 

RvVb - 11 

 

de 

voorliggende 

waar 

in 

regularisatieaanvraag 

 
De  Raad  stelt  vast  dat  de  voorliggende  regularisatieaanvraag  wat  betreft  het  voorwerp  weinig 
verschil vertoont met de regularisatieaanvraag die geleid heeft tot de beslissing genomen door de 
Minister  op  18  februari  2009.  Het  enige  opvallende  verschil  is  de  capaciteit  van  de 
mestverwerkingsinstallatie 
de 
mestverwerkingsinstallatie  beperkt  werd  tot  22.000  ton  per  jaar  in  tegenstelling  tot  de  eerdere 
regularisatieaanvraag  die  leidde  tot  de beslissing  van  18  februari  2009  waar  nog een capaciteit 
van 32.000 ton per jaar werd voorzien. 
 
Het  ministerieel  besluit  van  18  februari  2009  weigerde  aan  de  verzoekende  partij  een 
regularisatievergunning voor een quasi-identieke stedenbouwkundige vergunning (met enkel een 
verschillende  capaciteit  voor  de  mestverwerkingsinstallatie)  terwijl  de  verwerende  partij  op  4 
september 2008 deze vergunning afleverde. 
 
Nu  de  verzoekende  partij 
februari  2009  een 
vernietigingsberoep aantekende bij de Raad van State en ter openbare terechtzitting van 5 april 
2011 bleek dat het auditoraatsverslag reeds werd neergelegd in september 2010, acht de Raad 
het aangewezen minstens kennis te krijgen van dit auditoraatsverslag. 
 
De  verzoekende  partij  houdt  immers  voor,  ter  ondersteuning  van  de  door  haar  ingeroepen 
middelonderdelen (schending van het rechtszekerheidsbeginsel en zorgvuldigheidsbeginsel) dat 
er met betrekking tot het ministerieel besluit van 18 februari 2009 twee ontwerpbesluiten bestaan 
hebben: een positief en een negatief, waarbij uiteindelijk het negatief ontwerpbesluit geleid heeft 
tot  het  ministerieel  besluit  van  18  februari  2009.  Volgens  de  verzoekende  partij  zou  de 
verwerende partij zonder deugdelijke motivering verwijzen naar de motivering van de Minister van 
18 februari 2009. 
 
De Raad beveelt dan ook de neerlegging van voormeld auditoraatsverslag. Mocht de Raad van 
State inmiddels uitspraak gedaan hebben in de hangende procedure, dan dient uiteraard ook het 
tussengekomen arrest neergelegd te worden. 
 
 

tegen  het  ministerieel  besluit  van  18 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. De Raad beveelt de heropening van de debatten. 
 
2. De verzoekende partij wordt uitgenodigd om binnen een termijn van één maand, die ingaat de 
dag  na  deze  van  de  betekening  van  huidig  arrest,  met  een  aanvullende  nota  het 
auditoraatsverslag neer te leggen in de zaak gekend bij de Raad van State, aldaar ingeleid tegen 
het ministerieel besluit van 18 februari 2009. 
 
3. De verwerende partij wordt uitgenodigd om binnen een termijn van één maand, die ingaat de 
dag na deze van de betekening door de griffie van de in sub 2 vermelde aanvullende nota met 
het aanvullend stuk van de verzoekende partij, met een aanvullende nota een eventuele repliek 
te formuleren. 
 
4. De uitspraak over de kosten wordt uitgesteld tot de beslissing ten gronde. 
 
 

 

RvVb - 12 

 

 

 

met bijstand van 

voorzitter van de tweede kamer, 

 
Dit  arrest  is  uitgesproken  te  Brussel,  in  openbare  terechtzitting  op  19  april  2011,  door  de Raad 
voor Vergunningsbetwistingen, tweede kamer, samengesteld uit: 
 
 
Hilde LIEVENS, 
 
 
 
Hildegard PETTENS,  toegevoegd griffier. 
 
 
De toegevoegd griffier, 
 
 
 
 
 
Hildegard PETTENS 
 

De voorzitter van de tweede kamer, 

Hilde LIEVENS 

 

 

 

 

 

RvVb - 13 

 

