RAAD VOOR VERGUNNINGSBETWISTINGEN 

ARREST 

nr. A/2010/0042 van 24 november 2010 

in de zaak 2010/0181/SA/3/0187 

1. 
2. 

......... 
......... 

 

verzoekende partijen 
 
tegen: 
 
de  GEWESTELIJKE  STEDENBOUWKUNDIGE  AMBTENAAR  van  het 
Agentschap Ruimte en Erfgoed, afdeling Vlaams-Brabant 
 
bijgestaan en vertegenwoordigd door: 
advocaat Michel VAN DIEVOET 
kantoor houdende te 1000 Brussel, Boomstraat 14 
bij wie keuze van woonplaats wordt gedaan 
 
verwerende partij 
 

 

 

 
 
In zake: 
 
 
 
 
 
 
 
 
 
 
 
 
 
 
 
 
 
 
 
 
 

I. 

VOORWERP VAN DE VORDERING 

 
De vordering, ingesteld bij aangetekende brief van 27 januari 2010, strekt tot de schorsing van de 
tenuitvoerlegging  en  de  vernietiging  van  het  besluit  van  de  gewestelijke  stedenbouwkundige 
ambtenaar  van  het  Agentschap  Ruimte  en  Erfgoed,  afdeling  Vlaams-Brabant  op  datum  van  23 
december    2009  waarbij  een  voorwaardelijke  vergunning  wordt  verleend  aan  .........  voor  het 
verkavelen, met inbegrip van de aanleg van nieuwe verkeerswegen, van een goed met als ligging 
......... en met als kadastrale omschrijving .......... 
 
 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een afschrift van het  administratief 
dossier neergelegd. De verzoekende partij heeft een wederantwoordnota ingediend. 
 
De partijen zijn opgeroepen voor de openbare terechtzitting van 20 oktober 2010. 
 
Kamervoorzitter Filip VAN ACKER heeft verslag uitgebracht. 
 
.........  die  tevens  voor  de  eerste  verzoekende partij  verschijnt  en  advocaat  Filip  VAN  DIEVOET 
die loco advocaat Michel VAN DIEVOET verschijnt voor de verwerende partij, zijn gehoord. 
 

RvVb - 1 

 

Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

FEITEN 

 
Op 7 augustus 2009 dient ........., met zetel te ........., vertegenwoordigd door ........., gedelegeerd 
bestuurder,  bij  de  verwerende  partij  een  aanvraag  in  voor  het  verkavelen  van  een  goed  met 
wegenisaanleg (22 loten voor de oprichting van eengezinswoningen en 2 loten voor de oprichting 
van meergezinswoningen). De aanvraag heeft betrekking op percelen, gelegen te ......... en met 
als kadastrale omschrijving .......... 
 
De  percelen  zijn,  zoals  blijkt  uit  de  bestemmingsvoorschriften  van  het  bij  koninklijk  besluit  7 
november 1978 vastgestelde gewestplan Aarschot-Diest, deels in woonuitbreidingsgebied, deels 
in woongebied en deels in waterwinningsgebied gelegen. Het voorwerp van de aanvraag bevindt 
zich tevens gedeeltelijk binnen de grenzen van het bij koninklijk besluit van 29 september 1972 
goedgekeurd bijzonder plan van aanleg nr. 2 dat voorziet in een zone voor wegenis. 
 
Ter  gelegenheid  van  het  openbaar  onderzoek,  georganiseerd  van  24  augustus  2009  tot  23 
september  2009,  werden  vijf  bezwaarschriften,  waaronder  één  petitie  met  117  handtekeningen, 
ingediend.  Ook  door  de  huidige  verzoekende  partijen,  bewoners  van  een  aan  de  verkaveling 
palend pand,  ter hoogte van lot 35, werd een bezwaarschrift ingediend. 
 
Op 20 augustus 2009 brengt de gewestelijke erfgoedambtenaar van de cel Archeologie van het 
Agentschap  RO-Vlaanderen  (thans  het  Agentschap  Ruimte  en  Erfgoed)  een  voorwaardelijk 
gunstig  advies  uit  met  de  uitdrukkelijke  vraag  om de  bindende  voorwaarden  op  te  nemen in  de 
verkavelingsvergunning. 
 
Het  advies  van  de  Vlaamse  Maatschappij  voor  Watervoorziening  van  28  augustus  2009  is 
gunstig  onder  voorbehoud. 
ligging  binnen 
beschermingszone  III  van  de  waterwinning  .........  te  Scherpenheuvel,  op  de  omstandigheid  dat 
de aanvraag een uitbreiding van het waterdistributienet vereiste en dat: 
 

In  vermeld  advies  wordt  gewezen  op  de 

“… 
Bij aanleg van de riolering dient men er rekening mee te houden dat alle huishoudelijke 
afvalwaters afgevoerd dienen te worden naar de riolering (DWA). Hemelwater afkomstig 
van  de  daken  kan  rechtstreeks  geïnfiltreerd  worden.  Hemelwater  van  de  wegenis  kan 
enkel na een voorafgaandelijke zuivering geïnfiltreerd worden. Zo niet dient het afgevoerd 
te worden naar een RWA-leiding. 
…” 

 
Op 25 september 2009 deelt het Agentschap voor Natuur en Bos met betrekking tot het voorstel 
tot boscompensatie mee dat een aanpassing ervan dient overwogen te worden. Het advies van 
het Agentschap Natuur en Bos van 21 oktober 2009 is ongunstig en doet, met inbegrip van het 
aangepaste compensatievoorstel, het volgende gelden: 
 

“… 
Tijdens  een  terreincontrole  door  een  afgevaardigde  van  het  Agentschap  Natuur  en  Bos 
werd vastgesteld dat: 

  het te verkavelen goed deels bezet is met gemengd bos; 

RvVb - 2 

 

  het resterende goedgedeelte hoofdzakelijk in gebruik is als akkerland; 
  er een woning met bijgebouwen op het goed staat; 
  voetwegen aangetroffen werden die omzoomd zijn met inheemse hagen; 
  er een Populierenrij groeit. 

 
Uit het dossier kan afgeleid worden dat: 

  er  36  bouwloten  op  het  goed  voorzien  worden.  Van  deze  bouwloten  worden  er 

drie voorzien om vier appartementsblokken in te planten. 

  er nieuwe wegenis wordt voorzien; 
  de officiële voetweg nr. 36 verplaatst wordt; 
  voor  de  realisatie  van  het  project  een  ontbossing  noodzakelijk  is.  Hiertoe  werd 

een compensatievoorstel voorgelegd. 

 
Op het verkavelingsplan kon niet afgeleid worden waar het bos, de akker, de voetwegen, 
de hagen en de Populierenrij gelegen zijn. 
 
Na onderzoek van het compensatievoorstel overwoog het Agentschap Natuur en Bos een 
aanpassing van dit voorstel. In het kader van art. 90bis §5, 3de lid werd de aanvrager in 
kennis  gesteld  van  dit  aangepast  compensatievoorstel.  Het  Agentschap  Natuur  en  Bos 
ontving  tot  op  heden  geen  bezwaren  tegen  deze  aanpassingen  of  een  alternatief 
compensatievoorstel van de aanvrager. Bijgevolg kan het Agentschap Natuur en Bos een 
definitieve beslissing aangaande dit compensatievoorstel nemen. 
 
Advies 
Het  Agentschap  Natuur  en  Bos  geeft  een  formeel  negatief  advies  voor  de 
verkavelingsaanvraag. 
 
Motivatie: 
Volgens  het  Decreet  betreffende  het  natuurbehoud  en  het  natuurlijk  milieu  van  1997, 
kortweg  het  Natuurdecreet,  dient  de  vergunningverlenende  overheid  steeds  rekening  te 
houden met het “Integratiebeginsel” conform art 16 van het Natuurdecreet: 
“Als voor een activiteit op grond van wetten, decreten of besluiten een vergunning of een 
toestemming  van  de  overheid,  dan  wel  een  kennisgeving  of  melding  aan  de  overheid 
vereist is, draagt deze overheid er zorg voor door het opleggen van voorwaarden of het 
weigeren  van  de  vergunning  of  toestemming  dat  er  geen  vermijdbare  schade  aan  de 
natuur kan ontstaan.” 
 
Die  verplichting  tot  het  aan  de  dag  leggen  van  voorzorg  en  voorzichtigheid  is  van 
toepassing  ongeacht  de  bestemming  van  de  grond  op  het  gewestplan.  De  term 
vermijdbare  schade  is  zo  op  te  vatten  dat  alles  in  het  werk  moet  gesteld  worden  om 
schade aan de natuur te vermijden. 
 
Rekening  houdend  met  het  art.  16  van  het Natuurdecreet  wenst het Agentschap Natuur 
en  Bos  er  op  te  wijzen  dat  er  bij  deze  verkavelingsaanvraag  geen  rekening  werd 
gehouden  met  de  bestaande  groenelementen.  Het  voorgelegde  verkavelingsontwerp 
impliceert de verwijdering van alle groenelementen op het goed wat de totale vernietiging 
van  alle  natuurelementen  inhoudt.  Bijgevolg  is  het  Agentschap  van  oordeel  dat  dit 
verkavelingsontwerp onaanvaardbaar is. In het verkavelingsontwerp dient ons inziens: 

  een bosoppervlakte bewaard te blijven als groene ruimte; 
  het bestaande voetwegenpatroon met aanpalende inheemse hagen geïntegreerd 

te worden in het verkavelingsontwerp. 

 

RvVb - 3 

 

Daarnaast  wenst  het  Agentschap  voor  Natuur  en  Bos  op  te  merken  dat  achter  de 
bestaande  woningenrij,  welke  langs  de  .........  en  de  .........  gebouwd  werden,  er  ons 
inziens een bufferstrook van minimaal 10m breedte met bos bewaard dient te blijven. 
 
Het  Agentschap  is  ook  van  oordeel  dat  gelet  dat  er  een  grote  bouwdichtheid  wordt 
voorzien er in deze verkaveling nood is aan een openbaar parkje. 
 
Derhalve  kunnen  wij  ons  niet  akkoord  verklaren  met  de  gevraagde 
verkavelingsaanvraag. 
 
Beoordeling compensatievoorstel 
Indien u als vergunningverlenende overheid deze motivatie niet wenst te volgen en 
ondanks  hogervermeld  argumenten  toch  een  verkavelingsvergunning  wenst  af  te 
leveren,  dient  het  door  het  Agentschap  voor  Natuur  en  Bos  aangepaste 
compensatievoorstel  integraal  deel  uit  te  maken  van  de  verkavelingsvergunning 
vergunning. 
 
Tijdens de terreincontrole werd vastgesteld dat een deel van het bos ontstaan is na 1990. 
Bossen die spontaan ontwikkeld zijn na 1990 zijn niet compensatieplichtig in zover ze de 
leeftijd van 22 jaar niet bereikt hebben. 
Het  bos  dat  ontstaan  is  voor  1990  is  wel  compensatieplichtig.  De  oppervlakte  van  dit 
compensatieplichtige bos werd in het compensatievoorstel opgenomen. 
 
Om  de  privacy  van  de  bewoners  van  de  woningen,  welke  langs  de  .........  en  de  ......... 
gebouwd  werden,  te  garanderen  werd  door  het  Agentschap  voor  Natuur  en  Bos  een 
minimale bosstrook in de achtertuin van de loten 22 t.e.m. 29 als BOS bewaard. 
 
De  resterende  bosstroken  smaller  dan  10m  breedte  dienen  ten  laatste  in  het  eerste 
plantseizoen  na  het  beëindigen  van  de  ruwbouwwerken  van  de  in  te  planten  woning 
aangevuld  te  worden  met  inheemse  struiken  tot  een  plantverband  van  1.5m  x  1.5m 
bereikt wordt. 
…” 

 
Betreffende  de  ter  gelegenheid  van  het  openbaar  onderzoek  ingediende  bezwaren  neemt  het 
college  van  burgemeester  en  schepenen  van  de  stad  Scherpenheuvel-Zichem  op  12  oktober 
2009 het volgende standpunt in: 
 

“… 
De bezwaren en opmerkingen worden niet weerhouden behalve wat betreft de inplanting 
van het appartement op lot 34: 
Onderhavige  verkavelingsaanvraag  is  volgens  het  gewestplan  Aarschot-Diest,  K.B.  7 
november 1978, gelegen in een woonuitbreidingsgebied. Volgens de bepalingen van het 
gewestplan  zijn  woonuitbreidingsgebieden  uitsluitend  bestemd  voor  groepswoningbouw 
zolang  de  bevoegde  overheid  over  de  ordening  van  het  gebied  niet  heeft  beslist,  en 
zolang, volgens het geval, ofwel die overheid geen besluit tot vastlegging van de uitgaven 
voor  voorzieningen  heeft  genomen,  ofwel  omtrent  deze  voorzieningen  geen  met 
waarborgen  omklede  verbintenis  is  aangegaan  met  een  promotor.  De  Deputatie  van 
Vlaams-Brabant  besliste  op  23  december  2004  om  de  ontwikkeling  van  het 
woonuitbreidingsgebied  “Stenen  Molen  –  fase  I”,  onder  bepaalde  voorwaarden  vrij  te 
geven. In deze voorwaarden werd o.a. gesteld om in deze eerste fase 30 sociale en 30 
private woongelegenheden  te  realiseren.  In  samenspraak  met  het  O.C.M.W.,  de  sociale 
bouwmaatschappij  Diest  Uitbreiding  en  .........  werd  hierin  voorzien  en  werd  de 

RvVb - 4 

 

studie, 

opgesteld 

door 

de 

.........,  m.b.t. 

stedenbouwkundige 

stedenbouwkundige  studie  door  de  verschillende instanties  aanvaard.  In een  latere  fase 
werd 
het 
woonuitbreidingsgebied “Stenen Molen” door alle actoren aanvaard en goed bevonden. 
Procedure: gezien er percelen vervat zijn van het O.C.M.W. werd de procedure opnieuw 
gestart  en  werd  het  dossier  naar  de  overheid  gestuurd  die  een  beslissing  omtrent  de 
verkavelingsaanvraag zal nemen. 
Infovergadering: de infovergadering werd georganiseerd door Sociaal Wonen Leuven en 
door Diest Uitbreiding. De  plannen werden  voldoende uiteengezet  door  het  aangestelde 
bureau.  Er  werd  tijdens  de  vergadering  voldoende  ruimte  gegeven  om  vragen  te  stellen 
m.b.t. dit project. 
Strengere  voorschriften  in  de  .........:  de  .........  is  gelegen in  het B.P.A.  nr.  2 en  heeft  tot 
gevolg  dat  de  goedgekeurde  voorschriften  dienen  nageleefd  te  worden.  Fase  1  van  het 
woonuitbreidingsgebied  “Stenen  Molen”  ligt  niet  in  dit  B.P.A.  zodat  volgens  de 
stedenbouwkundige studie andere voorschriften kunnen worden toegepast. 
Fase 3: in fase 3 zou de privacy kunnen geschonden worden voor de woning gelegen in 
.......... De behandeling van deze opmerking zal gebeuren bij de wijziging van het B.P.A. 
nr. 2 die voor de uitvoering van fase 3 noodzakelijk is. 
Verkeersontsluiting: bedoeling is om de verkeersontsluiting van deze nieuwe verkaveling 
niet te laten verlopen langs de ......... maar langs de nieuwe hoofdwegenis naar de .......... 
De  aansluiting  met  de  .........  kan  voorzien  worden  met  verkeersremmende  maatregelen 
zodat deze slechts door plaatselijk verkeer benut wordt. 
Ontbossing  +  milieueffectenrapport:  de  percelen  binnen  het  verkavelingsontwerp  zijn 
gelegen  in  een  woonuitbreidingsgebied.  De  ontbossing  wordt  geregeld  volgens  de 
wettelijke  bepalingen  inzake  compensatie  dat  door  het  Agentschap  Natuur  en  Bos  zal 
beoordeeld worden. Tevens kan gesteld worden dat voor fauna en flora in dit gebied geen 
beschermende  maatregelen  van 
in  een  vengebied, 
vogelrichtlijngebied of habitatgebied). 
Wegen: het wegenisdossier zal later in een apart dossier behandeld worden waar ook de 
waterafvoer zal bestudeerd worden. 
Onduidelijkheden m.b.t. de kadasternummers in de verschillende documenten en brieven: 
dit  betreft  een  materiële  fout  die  geen  weerslag  heeft  op  de  procedure  en  behandeling 
van het verkavelingsdossier. 
Inplanting  +  schaal  appartementen:  wat  de  inplanting  van  de  appartementen  betreft 
kunnen we stellen dat deze op voldoende afstand staan t.o.v. de aanpalende woningen in 
de ......... behalve het appartement op lot 34. Dit appartement staat slechts op 4 meter van 
de  perceelsgrens  en  op  meter  van  de  woning  ..........  We  stellen  daarom  voor  om  de 
inplanting  van  het  appartement  op  lot  34  te  beperken  tot  op  10  meter  van  de 
perceelsgrens i.p.v. 4 meter zoals aangeduid op het verkavelingsplan en het appartement 
op  lot  34  dient,  langs  de  zijde  van  de  woning  .........,  voor  de  helft  van  de  bebouwbare 
oppervlakte  het  gabarit  te  respecteren  van  de  andere  woningen  in  de  verkaveling.  De 
andere  helft  van  de  bebouwbare  oppervlakte  mag  voorzien  worden  met  een  derde 
bouwlaag  zoals  voorgesteld  in  de  stedenbouwkundige  studie  (omgevingsrapport).  De 
parkappartementen  op  de  loten  35  en  36  worden  zo  ingericht  dat  de  voorgevel 
georiënteerd wordt naar de parkzone. Tevens mag in het dak geen opgaande woonlaag 
voorzien  worden.  Ten  slotte  dient  rondom  de  parkappartementen  een  beplanting  te 
worden voorzien die bestaat uit inheemse bomen en struiken zodat een schending van de 
privacy naar de aangrenzende bewoners tot een strikt minimum zal herleid worden. 
…” 

toepassing  zijn 

(ligt  niet 

 
Eveneens op 12 oktober 2009 verleent het college van burgemeester en schepenen van de stad 
Scherpenheuvel-Zichem,  mede  gelet  op  het  ingenomen  standpunt  betreffende  de  ingediende 
bezwaren, een gunstig (pre-)advies en suggereert hierbij de volgende voorwaarden: 

RvVb - 5 

 

 

“… 
wordt een gunstig advies uitgebracht onder de voorwaarden het parkappartement op lot 
34  in  te  planten  op  10  meter  van  de  perceelsgrens  van  de  woning  .........  i.p.v.  4  meter 
zoals aangeduid op het verkavelingsplan. Het appartement op lot 34 dient, langs de zijde 
van  de  woning  .........,  voor  de  helft  van  de  bebouwbare  oppervlakte  het  gabarit  te 
respecteren  van  de  andere  woningen  in  de  verkaveling.  De  andere  helft  van  de 
bebouwbare  oppervlakte  mag  voorzien  worden  met  een  derde  bouwlaag  zoals 
voorgesteld in de stedenbouwkundige studie (omgevingsrapport). De parkappartementen 
op  de  loten  35  en  36  worden  zo  ingericht  dat  de  voorgevel  georiënteerd  wordt  naar  de 
parkzone.  Tevens  mag  in  het  dak  geen  opgaande  woonlaag  voorzien  worden.  Rondom 
de parkappartementen dient een beplanting te worden voorzien die bestaat uit inheemse 
bomen en struiken zodat een schending van de privacy tot een strikt minimum zal herleid 
worden. 
…” 

 
Met betrekking tot de aanleg van de wegenis, stipt het college van burgemeester en schepenen 
van  de  stad  Scherpenheuvel-Zichem  aan  dat  hiervoor  een  behandeling  via  apart  dossier  komt, 
waarin ook de waterafvoer aan bod komt. 
 
In zitting van 29 oktober 2009 neemt de gemeenteraad van de stad Scherpenheuvel-Zichem een 
beslissing over de aanleg van nieuwe gemeentelijke verkeerswegen: 
 

“… 
Overwegende  dat  de  verkavelingsaanvraag  de  aanleg  van  nieuwe  gemeentelijke 
verkeerswegen omvat; 
Overwegende  dat  de  aanvraag werd  onderworpen aan  een  openbaar  onderzoek,  op  de 
wijze  zoals  bepaald  bij  het  Besluit  van  de  Vlaamse  regering  van  5  mei  2000  en  latere 
wijzigingen; dat vijf bezwaarschriften of opmerkingen werden ingediend; 
Overwegende  dat  het  Schepencollege 
bezwaarschriften deels heeft weerhouden; 
Gelet  op  het  verkavelingsontwerp  van  de  aanvrager  waarbij  het  tracé  van  de 
hoofdwegenis wordt vastgesteld op 5 meter uit de as van de ontworpen wegenis (rooilijn 
van 10 meter), en verder zoals aangeduid op het bijgevoegde verkavelingsplan, 
Gelet op de bespreking; 
… 
Besluit: 
Art. 1.  Het  tracé  van  de  wegenis  zoals  voorgesteld  op  het  verkavelingsplan  (fase  1) 
wordt  goedgekeurd  (5  meter  uit  de  as  van  de  ontworpen  hoofdwegenis  –  totale 
rooilijn van 10meter). 

in  zitting  van  12  oktober  2009  deze 

Art. 2.  De  stroken  grond  gelegen  tussen  deze  rooilijnen  zijn  bestemd  om  ingelijfd  te 
worden  in  het  openbaar  domein  van  de  wegenis  en  dienen  gratis  aan  de  stad 
afgestaan te worden voor het openbaar nut. 

Art. 3  Het Schepencollege wordt gemachtigd de nutsvoorzieningen en uitrusting van de 

wegenis op kosten van de verkavelaar te bepalen. 

…” 

 
Op 19 november 2009 keurt de deputatie van de provincieraad van Vlaams-Brabant het voorstel 
goed van de gemeenteraad van de stad Scherpenheuvel-Zichem van 2 juni 2009 om voetweg nr. 
36 van de atlas der buurtwegen van Scherpenheuvel gedeeltelijk te verplaatsen. 
 

RvVb - 6 

 

Met  een  beslissing  van  23  december  2009  verleent  de  verwerende  partij  de  gevraagde 
vergunning,  mits  naleving  van  de  voorwaarden  van  de  gemeenteraad,  voor  wat  de  wegenis 
betreft, en, voor het overige, van de cel Archeologie van het Agentschap RO-Vlaanderen (thans 
het  Agentschap  Ruimte  en  Erfgoed),  de  Vlaamse  Maatschappij  voor  Watervoorziening,  en  het 
Agentschap voor Natuur en Bos. Zij verplicht daarbij ook de naleving van de stedenbouwkundige 
voorschriften,  zoals  aangepast  voor  wat  betreft  de  loten  34  en  35.  De  verwerende  partij    laat 
hierbij de volgende overwegingen gelden: 
 

“… 
HISTORIEK 
Voor  de  ontwikkeling  van  het  woonuitbreidingsgebied  werd  voorafgaandelijk  een 
stedenbouwkundige  studie  opgemaakt.  Deze  stedenbouwkundige  studie  werd  aanvaard 
bij beslissing van de gemeenteraad van 9 oktober 2006. De voetweg nr. 36 van de atlas 
van  de  buurtwegen  van  Scherpenheuvel  werd  gedeeltelijk  verplaatst  bij  besluit  van  de 
deputatie van 19 november 2009. 
 
BESCHRIJVING VAN DE OMGEVING EN DE AANVRAAG 
De  aanvraag  situeert  zich  in  de  zuidwestelijke  woonlob  van  de  hoofdgemeente 
Scherpenheuvel,  op  wandelafstand  van  het  historisch  centrum,  het  zwembad,  de 
sporthal,  het  cultureel  centrum  en  het  warenhuis  ..........  Het  eigendom  grenst  in  het 
oosten aan de ........., in het noorden aan de ........., in het westen aan de ......... en in het 
zuiden  aan  de  ..........  Het  betreft  verschillende  kadastrale  percelen.  Aan  de  noordzijde 
van  het  eigendom  bevindt  zich  een  voormalige  hoeve.  De  omliggende  gronden  zijn  in 
gebruik als weiland. Het westelijk deel van het eigendom is gedeeltelijk bebost. Langs de 
.........  bevinden  zich  enkele  ééngezinswoningen  in  open  of  halfopen  verband.  Aan  de 
......... bestaat de bebouwing voornamelijk uit ééngezinswoningen in halfopen verband. De 
bebouwing aan de ......... (westzijde) en de ......... (zuidzijde) bestaat eerder uit vrijstaande 
ééngezinswoningen. 
 
De voorliggende verkavelingsaanvraag voorziet in de eerste fase van de ontwikkeling van 
het  woonuitbreidingsgebied  “Stenen  Molen”.  De  aanvraag  omvat  22  loten  bestemd  voor 
ééngezinswoningen en twee loten bestemd voor appartementen. De loten 1 tot en met 4, 
9 tot en met 14 en 18 tot en met 21 zijn bestemd voor halfopen bebouwing. Op de loten 
22 tot en met 29 is de inplanting voorzien tegen de noordwestelijke perceelsgrens en op 
een  minimale  afstand  van  6  m  van  de  zuidelijke  perceelsgrens.  Loten  34  en  35  zijn 
voorzien  voor  appartementen  in  het  park.  Per  lot  wordt  één  appartementsgebouw 
voorzien, omvattende 109 appartementen. Lot 35 is slechts bebouwbaar na afbraak van 
de bestaande woning en aanhorigheden.  De aanvraag omvat tevens nieuwe wegenis en 
de aanleg van een parkzone, bestemd om in te lijven in het openbaar domein. 
 
WATERTOETS 
De  voorliggende  verkavelingsaanvraag  werd  onderworpen  aan  de  watertoets.  De 
aanvraag is niet gelegen in een recent overstroomd gebied of een overstromingsgebied. 
Het verkavelen van een eigendom heeft op zich geen schadelijk effect. De voorliggende 
aanvraag  omvat  nog  geen  wegeniswerken,  zodat  er  in  het  voorliggende  project  geen 
verhardingen voorzien worden. 
Het is pas bij de uitvoering van de verkaveling, dat er bijkomende verharde en bebouwde 
oppervlakte  zal  worden  gerealiseerd.  Elke  aanvraag  tot  stedenbouwkundige  vergunning 
voor  zowel  de  wegenis-  en  infrastructuurwerken  als  voor  de  gebouwen  zal  op  dat 
ogenblik onderworpen worden aan de watertoets. 
 
 

RvVb - 7 

 

BEOORDELING VAN DE GOEDE RUIMTELIJKE ORDENING 
Met  het  voorgestelde  verkavelingsontwerp  wordt  een  eerste  aanzet  gegeven  van  de 
ontwikkeling  van  het  woonuitbreidingsgebied  “Stenen  Molen”.  In  deze  eerste  fase  wordt 
de  ‘hoofdontsluitingsdrager’  gerealiseerd,  zodat  de  ontsluiting  van  de  nieuwe  woonwijk 
onmiddellijk  verzekerd  wordt.  Tussen  de  .........  en  de  .........  wordt  voor  de  zwakke 
weggebruiker  een  nieuwe  verbinding  gerealiseerd  waardoor  er  voor  hen  een  vlotte 
verbinding  ontstaat  met  o.a.  het  historisch  centrum,  het  zwembad,  de  sporthal  en  het 
cultureel  centrum.  Er  wordt  tevens  aangesloten  op  de  .........,  een  reeds  bestaande 
ontsluitingsweg  aan  de  noordzijde.  Deze  ontsluiting 
is  enkel  voorzien  voor  de 
noordoostelijke  hoek  van  de  verkaveling.  Het  overige  gedeelte  van  de  verkaveling  zal 
worden ontsloten via de ‘nieuwe hoofdontsluitingsdrager’. 
 
De  verkaveling  voorziet  in  een  gedifferentieerde  woontypologie.  Er  wordt  zowel  een 
aanbod van één- als meergezinswoningen voorzien. De appartementen worden ingeplant 
langs  de  voorziene  parkzone.  Door  de  creatie  van  deze  publiek  toegankelijke  groene 
ruimte is op deze plaats een verdichting verantwoord. De afstand van de appartementen 
ten opzichte van de percelen aan de ......... is beantwoordt aan de normaal gehanteerde 
en  algemeen  gebruikte  normen.  Voor  lot  34  dient,  overeenkomstig  het  advies  van  het 
college van burgemeester en schepenen de afstand tot de noordelijke perceelsgrens tot 
minimaal  10  m  te  worden  gebracht.  Zo  wordt  de  afstand  tot  de  perceelsgrens  ook  hier 
minimaal  even  groot  als  de  maximale  hoogte  van  het  gebouw.  De  ééngezinswoningen 
worden ingeplant op een gebruikelijke afstand van 6 m van het openbaar domein. De tuin 
van deze loten is op het zuiden gericht. 
 
De  voorgestelde  stedenbouwkundige  voorschriften  voldoen  aan  de  gangbare 
stedenbouwkundige  normen  die  algemeen 
in  de  omgeving  worden  gehanteerd. 
Afhankelijk van het type, gekoppeld of vrijstaand, wordt voor de woningen een maximale 
bouwdiepte van 15 m of 17 m op het gelijkvloers en 12 m op de verdieping voorzien. De 
kroonlijsthoogte is voorzien op 6 m of tussen 6 m en 6,50 m. De daken zullen hellend of 
plat zijn. Voor de appartementen wordt een ruimere bouwdiepte van 16 m voorzien, maar 
door de inplanting in de parkzone zullen deze gebouwen als afzonderlijke volumes in een 
groene  omgeving  worden  ervaren.  De  hoogte  is  voorzien  op  maximaal  10  m,  doch  een 
mogelijke  derde  bouwlaag  zal  ondergeschikt  blijven  aan  de  onderliggende  bouwlagen. 
Door het verplicht gebruik van platte daken blijven ook deze volumes beperkt in hoogte. 
De  voorgestelde  stedenbouwkundige  voorschriften  staan  garant  voor  een  voldoende 
integratie in de omgeving. 
…” 

 
Dit  is  de  bestreden  beslissing.  De  vordering  tot  schorsing  van  de  tenuitvoerlegging  van  de 
bestreden beslissing werd verworpen met een arrest van 17 augustus 2010 (S/2010/0046). 
 

IV. 

ONTVANKELIJKHEID VAN DE VORDERING TOT VERNIETIGING 

 
De  bestreden  beslissing werd,  zoals  blijkt  uit  het  attest  van  aanplakking,  bekendgemaakt  op 29 
december  2009.  Het  beroep  tegen  het  besluit  van  23  december  2009  werd  ingesteld  met  een 
aangetekende  brief  van  27  januari  2010  zodat  aangenomen  moet  worden  dat  het  beroep  tijdig 
werd  ingesteld.  Uit  het  verzoekschrift  blijkt  tevens  dat  de  verzoekende  partijen  kunnen 
aangemerkt worden als belanghebbenden in de zin van artikel 4.8.16, §1, eerste lid, 3° VCRO.  
 
 
 
 

RvVb - 8 

 

V. 

ONDERZOEK VAN DE VORDERING TOT VERNIETIGING 

 
De verzoekende partijen doen in een derde middel het volgende gelden: 
 

 
 

“… 
3. Schending van de artikelen 2 en 3 van het Besluit van de Vlaamse Regering van 20 juli 
2006 en artikel 8 van het Decreet van 18 juli 2003 betreffende het integraal waterbeleid  
 
3.1. wetgeving 
… 
3.2. schending 
Op  basis  van  deze  artikelen  dient  er  bij  een  aanvraag  tot  verkaveling  van  gronden  een 
watertoets  te  gebeuren  zoals  deze  hierboven  omschreven  is.  Men  dient  de  concrete 
gegevens  van  de  te  verkavelen  gronden  te  bestuderen  (erosiegevoelige  grond, 
hellingsgraad, vegetatie) en de mogelijke schadelijke gevolgen van de verkaveling zoals 
voorgelegd in te schatten. Men stelt letterlijk dat ook verkavelingen moeten onderworpen 
worden aan een watertoets. 
 
De vergunning voldoet volgens ons niet doordat er wordt gesteld dat het verkavelen van 
grond op zich (dus in stukken verdelen) geen invloed kan hebben op de waterhuishouding 
en  er  dus  geen  grondige  watertoets  vereist  is.  Hierdoor  wordt  voorbijgegaan  aan  de 
redenering van deze wetgeving. Men wil door de studie op het niveau van de verkaveling 
voorkomen dat er gronden die toch niet kunnen bebouwd worden, eerst verkaveld worden 
en  zo  tot  nutteloze  kosten  en  schade  zou  leiden.  De  watertoets  is  dus  een  preventief 
instrument. 
 
Op basis van artikel 3 dient men het beoordelingsschema 1 te volgen (zie bijlage). Daar 
de bodemkaarten van Vlaanderen aangeven dat de verkavelde gronden infiltratiegevoelig 
zijn  en  erosiegevoelig,  zou  er  een  grondige  watertoets  uitgevoerd  moeten  worden  of 
tenminste zou er onderzocht moeten worden of de kaartgegevens al dan niet correct zijn. 
Indien  er  werkelijk  erosiegevoelige  grond  (gebaseerd  op  de  kaarten  van  Vlaanderen  en 
eigen  ervaring)  is  moet  onderzocht  worden  wat  de  invloed  is  van  de  gewijzigde 
afstromingshoeveelheid  gezien  een  vegetatiewijziging  (weiland  en  bos  naar  verharding) 
van meer dan 0.1ha en een verharding en een horizontale dakoppervlakte van meer dan 
0.1ha, zelfs meer dan 1ha. 
 
De  watertoets  die  in  concreto  werd  uitgevoerd  door  de  V.M.W.  beperkte  zich  tot  de 
vaststelling dat de verkaveling niet gelegen is in overstromingsgebied. 
Deze  toets  is  duidelijk  een  schending  van  de  bovenstaande  artikelen  waarin  duidelijk 
wordt  vermeld  welke  elementen  er  moeten  onderzocht  worden.  Deze  praktijk is door  de 
Raad van State als onvoldoende beoordeeld 
…”  

 
 
De verwerende partij repliceert als volgt: 
 
 

“… 
In het derde middel argumenteren de verzoekende partijen dat de watertoets niet op een 
afdoende wijze is uitgevoerd. 
 
Deze argumentatie moet worden verworpen. 
 

RvVb - 9 

 

In  de  bestreden  beslissing  wordt  onder  de  hoof(d)ding  watertoets  overwogen  (de 
zogenaamde waterparagraaf): 
 

is  niet  gelegen 

in  een 

De voorliggende verkavelingsaanvraag werd onderworpen aan de watertoets. De 
aanvraag 
recent  overstroomd  gebied  of  een 
overstromingsgebied.  Het  verkavelen  van  een  eigendom  heeft  op  zich  geen 
schadelijk  effect.  De  voorliggende  aanvraag  omvat  nog  geen  wegeniswerken, 
zodat  er  in  het  voorliggende  project  geen  verhardingen  voorzien  worden.  Het  is 
pas  bij  de  uitvoering  van  de  verkaveling,  dat  er  bijkomende  verharde  en 
bebouwde  oppervlakte 
tot 
stedenbouwkundige  vergunning  voor  zowel  de  wegenis-  en  infrastructuurwerken 
als  voor  de  gebouwen  zal  op  dat  ogenblik  onderworpen  worden  aan  de 
watertoets. 

zal  worden  gerealiseerd.  Elke  aanvraag 

 
De  watertoets,  uitgevoerd  door  de  gewestelijk  stedenbouwkundig  ambtenaar, 
is 
bijgevoegd  onder  stuk  16.  In  tegenstelling  tot  wat  de  verzoekende  partijen  voorhouden, 
wordt in deze watertoets de afstromingshoeveelheid, de infiltratie, het grondwaterpatroon, 
de vegetatiewijziging, enz… onderzocht. 
 
In  de  bestreden  beslissing  wordt  op  bladzijde  4  uitdrukkelijk  verwezen  naar  het  advies 
van  de  Vlaamse  Maatschappij  voor  Watervoorziening  van  28.08.2009  waarin  wordt 
vastgesteld  dat  het  verkavelingproject  grotendeels 
is  gelegen  binnen  een 
waterwinninggebied.  In  dit  advies  worden  voorwaarden  opgelegd  voor  de  afvoer  van 
huishoudelijk  afvalwater  en  hemelwater.  Deze  voorwaarden  worden  hernomen  in  het 
dispositief van de bestreden beslissing. Daarnaast wordt in de bestreden beslissing bij de 
behandeling van de bezwaren overwogen: 

 
Met  betrekking 
reeds  de  nodige 
grondonderzoeken  gebeurt,  zodat  de  buffering  en  infiltratie  van  het  hemelwater 
kan  gebeuren.  Dit  dient 
later  bij  de  aanvraag  voor  de  wegenis-  en 
infrastructuurwerken verder behandeld te worden. 

tot  de  opvang  van  hemelwater  zijn 

 
Er  dient  bijgevolg  te  worden  vastgesteld  dat  het  bestreden  besluit  en  het  administratief 
dossier  duidelijk  aantonen  dat  de  gewestelijk  stedenbouwkundig  ambtenaar  een 
watertoets  heeft  doorgevoerd  en  dat  een  "waterparagraaf"  in  de  bestreden  beslissing 
aanwezig is. Noch artikel 8 DIWB, noch de artikelen 2 en 3 van het uitvoeringsbesluit zijn 
geschonden. 
 
Het derde middel is ongegrond. 
…” 

 
In hun wederantwoordnota dupliceren de verzoekende partijen nog wat volgt: 
 

“… 
De waterparagraaf zoals geciteerd door de verweerder maakt duidelijk dat er volgens de 
vergunningverlenende  overheid  bij  het  verkavelen  geen  schadelijk  effect  kan  zijn.  De 
aangehaalde  wetgeving  en  de  daaraan  gegeven  uitvoering  geeft  duidelijk  aan  dat  er 
preventief moet gehandeld worden. De schadelijke effecten van een verkaveling bestaan 
aldus 
in  de  schadelijke  effecten  van  alle  bouwwerken,  vegetatiewijzigingen  en 
verhardingen die van deze verkaveling het gevolg kunnen zijn. Er moet bij de beoordeling 
zelfs  worden  uitgegaan  van  het  “ergste  geval”  bij  twijfel.  Zo  dient  bij  percelen  voor 
woningbouw waar in de voorschriften niets is vermeld over kelders, uitgegaan te worden 
van een kelder voor elke woning of gebouw.  

RvVb - 10 

 

Bij  de  watertoets  zijn  niet  de  opgelegde  schema’s  doorlopen  en  bijgevolg  kan  de 
vergunningverlenende overheid niet geldig beslissen zonder een omstandig onderzoek te 
hebben gevoerd naar de schadelijke effecten die deze verkaveling tot gevolg zal kunnen 
hebben. 
 
De watertoets is niet overeenkomstig de wetgeving gevoerd en bijgevolg onvoldoende.  
…” 

 
 
Beoordeling door de Raad 
 
De Raad is van oordeel, hetgeen kennelijk niet wordt betwist door de verwerende partij, dat het 
derde  middel  van  de  verzoekende  partijen  in  die  zin  moet  worden  begrepen  dat  de  bestreden 
beslissing artikel 8 van het decreet van 18 juli 2003 betreffende het integraal waterbeleid (hierna 
verder aangeduid als decreet integraal waterbeleid en afgekort als DIWB) en de artikelen 2 en 3 
van het besluit van de Vlaamse Regering van 20 juli 2006 tot vaststelling van nadere regels voor 
de  toepassing  van  de  watertoets,  tot  aanwijzing  van  de  adviesinstantie  en  tot  vaststelling  van 
nadere regels voor de adviesprocedure bij de watertoets, vermeld in artikel 8 van het decreet van 
18 juli 2003 betreffende het integraal waterbeleid (hierna verder aangeduid als het besluit van 20 
juli  2006)  schendt  omdat  de  watertoets  in  het  licht  van  vermelde  bepalingen  niet  op  afdoende 
wijze zou zijn uitgevoerd.  
 
De  verwerende  partij  betwist  daarentegen  wel  dat  de  door  haar  uitgevoerde  watertoets  niet 
afdoende zou zijn en verwijst hiertoe naar de door de verzoekende partijen gewraakte paragraaf 
‘WATERTOETS’ in de bestreden beslissing, naar het advies van de Vlaamse Maatschappij voor 
Watervoorziening van 28 augustus 2009, naar het stuk 16 van het administratief dossier waarin 
de  door  verwerende  partij  bij  de  beoordeling  van  de  aanvraag  uitgevoerde  watertoets  zou  zijn 
vervat  en  tot  slot  naar  de  beoordeling  van  de  bezwaren  en  meer  specifiek  naar  de  overweging 
waarin  wordt  gesteld  dat  “Met  betrekking  tot  de  opvang  van  hemelwater  zijn  reeds  de  nodige 
grondonderzoeken gebeurt, zodat de buffering en infiltratie van het hemelwater kan gebeuren. Dit 
dient  later  bij  de  aanvraag  voor  de  wegenis-  en  infrastructuurwerken  verder  behandeld  te 
worden.”. 
 
De  Raad  is  evenwel  van  oordeel  dat  het  antwoord  van  de  verwerende  partij  niet  kan  worden 
bijgetreden. De Raad wenst hiertoe vooreerst de aandacht te vestigen op artikel 8, §5, eerste lid, 
2° DIWB waarin de verkavelingsvergunning uitdrukkelijk wordt aangeduid als een vergunning die 
in ieder geval aan de watertoets dient onderworpen te worden. Conform artikel 3, §1, eerste lid 
van  het  besluit  van  20  juli  2006  wordt  de  watertoets  aan  de  hand  van  de  in  het  derde  lid  van 
hetzelfde  artikel  bedoelde  beoordelingsschema’s  uitgevoerd.  Voorafgaand  aan  het  onderzoek 
aan  de  hand  van  vermelde  beoordelingsschema’s,  dient  de  vergunningverlenende  overheid 
conform artikel 3, §1, tweede lid van het besluit van 20 juli 2006 na te gaan of er sprake kan zijn 
van een ‘schadelijk effect’ conform artikel 3, §2, 17° DIWB, zoals het gold op het moment dat de 
bestreden beslissing werd genomen, omschreven als ‘ieder betekenisvol effect op het milieu dat 
voortvloeit  uit  een  verandering  van  de  toestand  van  watersystemen  of  bestanddelen  ervan  die 
wordt teweeggebracht door een menselijke activiteit; die effecten omvatten mede effecten op de 
gezondheid  van  de  mens  en  de  veiligheid  van  de  vergunde  of  vergund  geachte  woningen  en 
bedrijfsgebouwen,  gelegen  buiten  overstromingsgebieden,  op  het  duurzaam  gebruik  van  water 
door de mens, op de fauna, de flora, de bodem, de lucht, het water, het klimaat, het landschap en 
het onroerend erfgoed, alsmede de samenhang tussen of meer van deze elementen’. 
 
Indien uit het onderzoek zou blijken dat er sprake kan zijn van een schadelijk effect dan dient de 
vergunningverlenende overheid er conform artikel 8, §1, eerste lid DIWB voor te zorgen, door het 

RvVb - 11 

 

weigeren  van  de  vergunning  of  door  het  opleggen  van  gepaste  voorwaarden  of  aanpassingen, 
dat  er geen  schadelijk  effect  ontstaat  of  dat  het schadelijk  effect  zoveel mogelijk  wordt beperkt. 
Indien dit niet mogelijk is, dient de vergunningverlenende overheid er zorg voor te dragen dat het 
schadelijk  effect  wordt  hersteld  of,  in  de  gevallen  van  vermindering  van  de  infiltratie  van 
hemelwater of de vermindering van ruimte voor het watersysteem, dat het schadelijk effect wordt 
gecompenseerd.  De  wijze  waarop  het  opleggen  van  voorwaarden,  aanpassingen,  herstel-  of 
compensatiemaatregelen  in  de  praktijk  dient  te  geschieden,  wordt  bepaald  in  artikel  2  van  het 
besluit van 20 juli 2006. 
 
Hoewel  de  bestreden  beslissing  een  zoals  in  artikel  4,  §1,  eerste  lid  van  het  besluit  van  20  juli 
2006 bedoelde waterparagraaf bevat, stelt de Raad vast dat noch uit vermelde paragraaf, noch 
uit de overige overwegingen van de bestreden beslissing en evenmin uit het door de verwerende 
partij  neergelegde  administratief  dossier,  valt  af  te  leiden  of  de  verwerende  partij  daadwerkelijk 
een in het licht van artikel 8, §1, eerste lid DIWB en artikel  3, §1 van het besluit van 20 juli 2006 
afdoende watertoets heeft uitgevoerd.  
 
Zo kan het advies van de Vlaamse Maatschappij voor Watervoorziening van 28 augustus 2009, 
gegeven het  feit  dat  het project  grotendeels is  gelegen binnen  de beschermingszone  III  van  de 
waterwinning ........., slechts als een deelaspect van de watertoets beschouwd worden. Het stuk 
16 van het administratief dossier kan daarnaast evenmin worden beschouwd als het onderzoek 
naar eventuele schadelijke effecten, waarvan sprake in artikel 3, §1, eerste en tweede lid van het 
besluit van 20 juli 2006, dat ontegensprekelijk tweeledig is, met name een eigen onderzoek van 
de vergunningverlenende overheid enerzijds en een onderzoek aan de hand van de in het derde 
lid van hetzelfde artikel bedoelde beoordelingsschema’s anderzijds. Het feit dat het voorwerp van 
de  aanvraag  niet  gelegen  is  in  een  recent  overstroomd  gebied  of  een  overstromingsgebied  is 
evenzeer niet meer dan een vaststelling en zegt niets over de eventuele schadelijke effecten van 
het gehele project op zich. 
 
De  Raad  stelt  echter  vast  dat  de  decreetgever  de  verkavelingsvergunning  uitdrukkelijk  aan  de 
watertoets heeft willen onderwerpen en dit ontegensprekelijk om preventief te kunnen nagaan of 
het verkavelingsproject in zijn geheel beschouwd schadelijke effecten in de zin van artikel 3, §2, 
17° DIWB zou kunnen genereren. Door kennelijk zonder meer aan te nemen dat het verkavelen 
van een eigendom op zich geen schadelijk effect kan hebben en de watertoets vervolgens uit te 
stellen tot elke afzonderlijke vergunningsaanvraag voor wegenis- en infrastructuurwerken en voor 
gebouwen,  holt  de  verwerende  partij  de  beginselen  en  de  doelstellingen  van  de  watertoets  en 
dus van het decreet integraal waterbeleid uit.  
 
Deze vaststelling klemt des te meer nu de verwerende partij op grond van het verkavelingsplan, 
waarop  het  tracé  van  de  wegenis  staat  aangeduid,  en  gelet  op  de  stedenbouwkundige 
voorschriften,  die  de  bebouwbare  oppervlakte  per  perceel  definiëren,  reeds  bij  de  beoordeling 
van de aanvraag tot verkavelingsvergunning een dienstige inschatting had kunnen maken van de 
potentiële verharde en bebouwde oppervlakte en dus van de eventuele schadelijke effecten. De 
verwerende  partij  heeft  dit  evenwel  nagelaten  zodat  de  door  de  verwerende  partij  uitgevoerde 
watertoets niet als afdoende worden beschouwd. 
 
De bestreden beslissing schendt artikel 8, §1, eerste lid en §5, eerste lid, 2° DIWB en artikel 3, 
§1, eerste en tweede lid van het besluit van 20 juli 2006. 
 
Het middel is in de aangegeven mate gegrond. 
 
 
 

RvVb - 12 

 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. Het beroep wordt ontvankelijk en gegrond verklaard. 
 
2. De beslissing van de gewestelijke stedenbouwkundige ambtenaar van het Agentschap Ruimte 
en Erfgoed, afdeling Vlaams-Brabant op datum van 23 december 2009  wordt vernietigd. 
 
3. De Raad beveelt de verwerende partij een nieuwe beslissing te nemen omtrent de aanvraag 
van ......... voor het verkavelen, met inbegrip van de aanleg van nieuwe verkeerswegen, van een 
goed met als ligging ......... en met als kadastrale omschrijving ......... en dit binnen een termijn van 
drie maanden te rekenen van de betekening van huidig arrest. 
 
4. De kosten van het beroep, bepaald op 350,00 euro, komen ten laste van de verwerende partij. 
 
 
Dit  arrest  is  uitgesproken  te  Brussel,  in  openbare  terechtzitting  op  24  november  2010,  door  de 
Raad voor Vergunningsbetwistingen, derde kamer, samengesteld uit: 
 
 
Filip VAN ACKER, 
 
 
 
Eddie CLYBOUW, 
 
 
De griffier, 
 
 
 
 
 
Eddie CLYBOUW 

De voorzitter van de derde kamer, 

voorzitter van de derde kamer, 

Filip VAN ACKER 

met bijstand van 

griffier. 

 

 

 

 

 

 

 

 

 

RvVb - 13 

 

