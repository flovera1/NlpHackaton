 

 

 
 
In zake:  
 
 

 
 

Tussenkomende      
partij : 

RAAD VOOR VERGUNNINGSBETWISTINGEN 

 

ARREST 

nr. A/2011/0015 van 1 maart 2011 
in de zaak 2010/0527/SA/2/0498 

1. ......... 
2. ......... 
 
bijgestaan en vertegenwoordigd door: 
advocaat Els DESAIR 
kantoor houdende te 2000 Antwerpen, Oudeleeuwenrui 19 
bij wie keuze van woonplaats wordt gedaan 
 
verzoekende partijen 
 
tegen: 
 
de deputatie van de provincieraad van ANTWERPEN 
 
......... 

bijgestaan en vertegenwoordigd door: 
advocaat Cies GYSEN 
kantoor houdende te 2800 Mechelen, Antwerpsesteenweg 16-18 
bij wie keuze van woonplaats wordt gedaan 

 
 
 

 

I. 

VOORWERP VAN DE VORDERING 

 
De vordering, ingesteld bij aangetekende brief van 17 juni 2010, strekt tot de vernietiging van het 
besluit van de deputatie van de provincieraad van Antwerpen van 6 mei 2010. 
 
Met  dit  besluit  heeft  de  deputatie  het  administratief  beroep  van  de  tussenkomende  partij  tegen 
het  uitblijven  van  een  beslissing  van  het  college  van  burgemeester  en  schepenen  van  de 
gemeente Ravels ingewilligd. 
 
De  deputatie  heeft  aan  de  tussenkomende  partij  de  verkavelingsvergunning  verleend  voor  het 
verkavelen van een perceel in 4 loten. 
 
Het betreft een perceel gelegen te ......... en met kadastrale omschrijving .......... 
 
 

 

RvVb - 1 

 

 

II. 

VERLOOP VAN DE RECHTSPLEGING 

 
De  verwerende  partij  heeft  geen  antwoordnota  ingediend  maar  wel  een  afschrift  van  het 
administratief  dossier  neergelegd.  De  verzoekende  partijen  hebben  een  toelichtende  nota 
ingediend. De tussenkomende partij heeft een schriftelijke uiteenzetting ingediend. 
 
De  partijen  zijn  opgeroepen  voor  de  openbare  terechtzitting  van  15  februari  2011,  alwaar  de 
vordering tot vernietiging werd behandeld. 
 
Kamervoorzitter Hilde LIEVENS heeft verslag uitgebracht.  
 
Advocaat  Els  DESAIR  die  verschijnt  voor  de  verzoekende  partijen  en  advocaat  Laura 
VALGAEREN  die  loco  advocaat  Cies  GYSEN  verschijnt  voor  de  tussenkomende  partij,  zijn 
gehoord.  
 
De  verwerende  partij,  hoewel  behoorlijk  opgeroepen,  is  niet  ter  zitting  verschenen.  Gelet  op 
artikel 4.8.24 VCRO verhindert de afwezigheid van partijen de geldigheid van de zitting, en dus 
van de behandeling van de zaak, echter niet. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
......... vraagt met een op 20 augustus 2010 ter post aangetekend verzoekschrift om in het geding 
te mogen tussenkomen. 
 
De  voorzitter  van  de  tweede  kamer  heeft  vastgesteld,  met  een  beschikking  van  9  september 
2010,  dat  er  grond  is  om  het  verzoek  in  te  willigen  en  dat  de  verzoeker  tot  tussenkomst 
aangemerkt  kan  worden  als  belanghebbende  in  de  zin  van  artikel  4.8.16,  §1,  eerste  lid  VCRO 
voor wat betreft de behandeling van de vordering tot vernietiging. 
 
 

IV. 

FEITEN 

 
Op  20  oktober  2008  (datum  van  het  ontvangstbewijs)  dient  de  tussenkomende  partij  bij  het 
college  van  burgemeester  en  schepenen  van  de  gemeente  Ravels  een  aanvraag  in  voor  een 
stedenbouwkundige vergunning voor het verkavelen van een perceel in 4 loten gelegen te .......... 
 
Het  perceel  is,  zoals  blijkt  uit  de  bestemmingsvoorschriften  van  het  bij  koninklijk  besluit  van  30 
september  1977  vastgestelde  gewestplan Turnhout,  gelegen  in  woongebied.  Het perceel  is  niet 
gelegen  binnen  de  grenzen  van  een  goedgekeurd  bijzonder  plan  van  aanleg  of  gemeentelijk 
ruimtelijk uitvoeringsplan, noch binnen de grenzen van een behoorlijk vergunde en niet vervallen 
verkaveling. 
 
De aanvraag betreft het verkavelen van een perceel in vier loten voor gekoppelde bebouwing. Op 
het te verkavelen terrein staat nog een (af te breken) schuur die is opgenomen in de inventaris 
van het Bouwkundig Erfgoed. 

RvVb - 2 

 

 
Deze  verkavelingsaanvraag  is,  volgens  de  verzoekende  partijen,  een  uitbreiding  bij  een  reeds 
eerdere  door  de  deputatie  op  9  december  2004  vergunde,  maar  inmiddels  door  de  Raad  van 
State vernietigde, verkaveling. 
 
Ter  gelegenheid  van  het  openbaar  onderzoek  wordt  één  bezwaarschrift  ingediend  door  de 
verzoekende  partijen.  Dit  bezwaarschrift  betreft  voornamelijk  de  geldigheid  van  de  eerste 
verkaveling van 9 december 2004 en het ontbreken van een globale visie op de ontwikkeling van 
het binnengebied. 
 
Het  agentschap  RO  Vlaanderen  –  entiteit  Onroerend  Erfgoed  heeft  over  de  aanvraag  een 
ongunstig advies uitgebracht op 5 juni 2009. Dit advies luidt samengevat als volgt: 
 

“… 
Uit het standpunt van erfgoedzorg kan ik u meedelen dat wij betreuren dat de schuur zou 
afgebroken  worden  in  functie  van  een  eerder  banale  verkaveling.  Het  gebouw  in  kwestie 
werd  opgenomen  in  de  inventaris  van  het  bouwkundig  erfgoed.  Het  valt  eerder  aan  te 
bevelen  deze  schuur  te  restaureren  dan  ze  af  te  breken.  Op  die  manier  kan  de  aanzet 
gegeven  worden  tot  een  herwaardering  van  deze  site.  Zulke  uitzonderlijke  driebeukige 
schuren uit de vroege negentiende eeuw behoren tot het patrimonium van de streek, maar 
zullen  tegen  een  sneltempo  van  het  toneel  verdwijnen  indien  de  afbraak  geen  halt  wordt 
toegeroepen.  Omwille  hiervan  geven  wij  een  ongunstig  advies  voor  de  afbraak  van  deze 
schuur en dus ook voor de voorgestelde verkaveling. 
…” 

 
Ook  het  college  van burgemeester  en  schepenen geeft  zelf  volgend  ongunstig  preadvies  op 26 
augustus 2009: 
 

“… 
Aanvragen  met  betrekking  tot  historische  en  culturele  waarden  moeten  met  de  nodige 
aandacht beoordeeld worden. Het advies van Onroerend Erfgoed is ongunstig. De schuur 
zal  behouden  moeten  worden.  Het  perceel  kan  dan  ook  niet  verkaveld  worden.  Op  9 
december  2004  willigde  deputatie  het  beroep  in  tegen  de  weigering  van  de  verkaveling 
..........  Het  betreft  hier  een  verkaveling  van  het  achterliggende  binnengebied.  De 
toegangsweg  tot  deze  verkaveling  loopt  langs  het  perceel  waarop  de  huidige  aanvraag 
betrekking  heeft.  Door  aanpalende  eigenaars  werd  bij  de  Raad  van  State  een  vordering 
ingesteld tot vernietiging van dit besluit. Zolang geen duidelijkheid bestaat over het behoud 
van  de  betwiste  verkaveling,  is  het  niet  aangewezen  de  structuur  vast  te  leggen  van  de 
voorliggende percelen. 
…” 

 
Aangezien  het college  van  burgemeester  en  schepenen  geen beslissing heeft  genomen binnen 
de  haar  toegemeten  wettelijke  termijn, heeft  de  tussenkomende partij  bij  aangetekend  schrijven 
van 11 september 2009 administratief beroep aangetekend bij de verwerende partij. 
 
In zijn verslag van onbekende datum adviseert de provinciale stedenbouwkundige ambtenaar de 
verwerende partij om het beroep van de tussenkomende partij niet in te willigen. De provinciale 
stedenbouwkundige ambtenaar doet hierbij de volgende overwegingen gelden: 
 

“… 

RvVb - 3 

 

De aanvraag betreft het verkavelen van een perceel in 4 loten voor gekoppelde bebouwing. 
Het  perceel  is  gelegen  in  woongebied  en  kan  in  principe  in  aanmerking  komen  om 
verkaveld te worden. 
Het perceel is echter bebouwd met een schuur die is opgenomen in de Inventaris van het 
Bouwkundig  Erfgoed.  Volgende  beschrijving  wordt  aan  de  schuur  gegeven:  “Nr.  .......... 
Driebeukige  langsschuur  van  zes  trav.  onder  zadeldak  (niet  evenwijdig  met  de  straat, 
Vlaamse en mechanische pannen), opklimmend tot XIX A. Verankerde baksteenbouw met 
uitgespaarde  hoed  en  diverse  afhangen.  Houten  poort  met  dito 
latei.  Kop-  en 
dekbalkgebinte met pen- en gatverbindingen (270)”. 
 
De inventaris van het bouwkundig erfgoed werd op 14 september 2009 vastgesteld door 
de  Vlaamse  Regering,  waardoor  er  voor  het  eerst  een  éénduidige  en  overzichtelijke  lijst 
van het gebouwd patrimonium in Vlaanderen bepaald is. 
Opname  in  de  vastgestelde inventaris  van het  bouwkundig erfgoed  betekent  voor  elk  van 
de erfgoedobjecten dat zij een vorm van vrijwaring voor de toekomst genieten. 
Door de vaststelling van de inventaris van het bouwkundig erfgoed van 14 september 2009 
treden  een  aantal  andere  wettelijke  bepalingen  in  de  Vlaamse  decreet-  en  regelgeving  in 
werking.  Er  gelden  binnen  het  onroerend  erfgoedbeleid,  stedenbouwkundig,  woon-  en 
energieprestatiebeleid een aantal uitzonderingsmaatregelen ten gunste van gebouw uit de 
vastgestelde inventaris, met als doel die zoveel mogelijk te vrijwaren. 
 
Het  decreet  van  3  maart  1976  tot  bescherming  van  monumenten,  stads-  en 
dorpsgezichten,  artikel  12/2  bepaalt  dat  een  stedenbouwkundige  vergunning  voor  het 
slopen  van  als  bouwkundig  erfgoed  geïnventariseerde  constructies  slechts  kan  worden 
afgeleverd na een algemene onroerenderfgoedtoets. Dit geldt enkel voor constructies uit 
de vastgestelde inventaris die niet zijn opgenomen in de lijst van het beschermd erfgoed. 
->De  aanvraag  werd  ingediend  voor  14  september  2009,  waardoor  er  nog  geen 
erfgoedtoets noodzakelijk is. Wat niet wil zeggen dat er zomaar kan voorbij gegaan worden 
aan de belangrijke erfgoedwaarde van het gebouw. 
De  Afdeling  Onroerend  Erfgoed,  net  als  de  gemeente,  pleitten  voor  het  behoud  van  de 
schuur.  Gelet op het  belang  van  deze  site  kan  aangesloten worden  bij het  standpunt  van 
de  gemeente  en  Onroerend  Erfgoed.  De  sloop  van  de  schuur  wordt  in  de  aanvraag  niet 
verantwoord. 
Vanuit  het  oogpunt  van  de  goede  ruimtelijke  ordening  kan  de  verkavelingsaanvraag  niet 
voor vergunning in aanmerking komen. 
 
Het ingediende bezwaar heeft vooral betrekking op de ontwikkeling van het achterliggende 
binnengebied.  Dit  binnengebied  zal  ontsloten  worden  via  een  weg  die  grenst  aan 
voorliggende  verkaveling.  De  verkaveling  van  het  binnengebied  was  het  onderwerp  van 
een  beroepsdossier  dat  door  deputatie  werd  vergund  op  9  december  2004.  Tegen  deze 
beslissing  is  echter  een  procedure  gestart  bij  de  Raad  van  State  die  nu  nog  altijd  loopt. 
Bezwaarindieners  vragen  om  te  wachten  met  voorliggende  verkaveling  tot  wanneer  er 
duidelijkheid  bestaat  over  het  achterliggend  binnengebied.  Voorliggende  verkaveling  is 
gericht naar de ......... en zal dus niet afhangen van de ontwikkeling van het binnengebied. 
Het  bezwaarschrift  is  voor  voorliggende  aanvraag  niet  relevant  en  wordt  dan  ook  niet 
weerhouden. 
… 
 
Algemene conclusie 
De aanvraag is principieel in overeenstemming  met de planologische bestemming en met 
de decretale en reglementaire bepalingen. 

RvVb - 4 

 

De  aanvraag  kan  vanuit  het  oogpunt  van  de  goede  ruimtelijke  ordening  niet  worden 
aanvaard. 
….” 

 
Na  de  hoorzitting  op  27  oktober  2009  waarop  de  tussenkomende  partij  en  een  derde 
belanghebbende aanwezig zijn, wordt besloten de behandeling van de zaak te verdagen en een 
aanvullend verslag te laten opstellen gezien “de bestaande schuur niet meer de oorspronkelijke 
schuur  van  1854  is  wordt  een  bijkomend  advies  gevraagd  aan  de  provinciale  dienst  Cultureel 
Erfgoed”. 
 
In  zijn  aanvullend  verslag  van  onbekende  datum  adviseert  de  provinciale  stedenbouwkundige 
ambtenaar opnieuw de verwerende partij om het beroep van de tussenkomende partij niet in te 
willigen en geen vergunning te verlenen. Hij laat hierbij de volgende overwegingen gelden: 
 

“… 
Op 2 december 2009 bracht de provinciale dienst Erfgoed een advies uit met betrekking tot 
de aanvraag. Dit advies luidt samengevat als volgt: 
“de  beschrijving  zoals  in  de  inventaris  van  het  bouwkundig  erfgoed  opgenomen  klopt  wel 
degelijk, hoewel de datering nuancering en verduidelijking verdient. Dat deze beschrijving 
bovendien wel degelijk betrekking heeft op het gebouw in kwestie en niet op een andere, 
oudere  schuur,  wordt  bewezen  door  de  opname  van  een  foto  in  de  gepubliceerde  versie 
van de inventaris. 
In  zijn  huidige  toestand  bewaart  de  schuur  een  dakgebinte,  het  meest  kenmerkende  en 
bepalende deel van het gebouw, dat zeker opklimt tot het begin van de 19de eeuw (1854?), 
zoals  aangegeven  in  de  inventaris.  Mogelijk  was  het  gebouw  initieel  een  volledige 
houtbouw of vakwerkbouw, waarbij in een latere fase, waarschijnlijk nog gedurende de 19de 
eeuw, de buitenwanden werden vervangen door een baksteenconstructie. Uiteraard zijn in 
het  gebouw  sporen  af  te  lezen  van  recenter  onderhoud,  zoals  een  dakbedekking  met 
mechanische  pannen  of  de  aanbouw  van  kleinere  bijgebouwen  (begin  20ste  eeuw).  Deze 
laatste  zijn  gevolgen  van  een  normaal  gebruik  en  onderhoud.  Deze  verschillende 
bouwfasen  getuigen  van  de  geschiedenis  van  het  gebouw  en  doen  geen  afbreuk  aan  de 
erfgoedwaarde. De dienst Erfgoed adviseert dan ook het behoud van deze schuur.” 
 
Gelet  op  voorgaand  advies  en  het  eerder  uitgebracht  ongunstig  advies  van  de  Afdeling 
Onroerend Erfgoed kan de sloop van de schuur niet verantwoord worden. 
 
Voorgesteld wordt het beroep niet in te willigen en het originele advies te handhaven. 
…” 

 
De verwerende partij beslist bij besluit van 6 mei 2010 het beroep in te willigen en motiveert dit 
als volgt: 
 

“… 
De deputatie  treedt  de  uitgebrachte  adviezen  niet bij. De aanvraag  heeft  geen  betrekking 
op  een  gebouw  waarvoor  een  beschermingsbesluit  is  genomen.  De  deputatie  is  van 
oordeel, dat het stedenbouwkundig aspect niet uit het oog mag worden verloren, namelijk, 
dat  het  renoveren  van  dergelijk  gebouw  en  de  mogelijkheid  om  het  met  een  maximaal 
behoud van zijn karakteristieken tot een eigentijdse woning om te vormen, niet evident is. 
Het feit dat dit financieel mogelijk meer belastend is dan nieuwbouw, kan tot gevolg hebben 
dat  het  gebouw  uiteindelijk  verkrot.  In  die  optiek  meent  de  deputatie  dat  het  in  casu 
verantwoord is om verkavelingsvergunning te verlenen. 
…” 

RvVb - 5 

 

 
Dit is het bestreden besluit. 
 
Bij  arrest  nr.  S/2010/0057  van  de  Raad  van  9  november  2010  wordt  de  behandeling  van  de 
vordering  tot  schorsing  van  de  tenuitvoerlegging  van  de  bestreden  beslissing  onbepaald 
uitgesteld. 
 
 

V. 

ONTVANKELIJKHEID VAN DE VORDERING TOT VERNIETIGING 

 
 

A.  Ontvankelijkheid wat betreft de tijdigheid van het beroep 

 
De bestreden beslissing werd aangeplakt op 2 juni 2010. 
 
Het door de verzoekende partijen ingesteld beroep, bij aangetekend schrijven van 17 juni 2010, 
is dus tijdig. 
 
 

B.  Schending van artikel 4.8.16, §5 VCRO  

 
Standpunt van de partijen 
 
De  tussenkomende  partij  roept  de  onontvankelijkheid  van  het  voorliggende  verzoekschrift  in 
omdat  de  verzoekende  partijen,  in  strijd  met  artikel  4.8.16,  §5  VCRO,  geen  afschrift  van  het 
verzoekschrift  per  beveiligde  zending  aan  de  begunstigde  van  de  bestreden  beslissing,  in  casu 
de tussenkomende partij, zouden hebben gestuurd. 
 
Beoordeling door de Raad 
 
De Raad stelt vast dat uit de door de verzoekende partijen voorgelegde stukken inderdaad niet 
blijkt  of  zij  daadwerkelijk  heeft  voldaan  aan  de  in  artikel  4.8.16,  §5  VCRO  voorgeschreven 
kennisgeving van het verzoekschrift aan de begunstigde van de bestreden beslissing. 
 
De Raad is evenwel van oordeel dat een schending van artikel 4.8.16, §5 VCRO niet kan leiden 
tot  de  onontvankelijkheid  van  de  vordering  op  zich  aangezien  de  kennisgeving  louter  ter 
informatie geschiedt en dus, in tegenstelling tot de betekening conform artikel 4.8.17, §1, tweede 
lid  VCRO,  geen  rechtsgevolgen  creëert  in  hoofde  van  de  verwerende  partij  en  eventuele 
belanghebbenden, waaronder de tussenkomende partij. 
 
De exceptie dient te worden verworpen. 
 
 

C.  Ontvankelijkheid wat betreft het belang van de verzoekende partijen 

 
Standpunt van de partijen 
 
De  verzoekende  partijen  menen  dat  het  overduidelijk  is  dat  het  terrein  uit  de  huidige  aanvraag 
paalt  aan  het  terrein  waarvoor  op  9 december 2004  een  verkavelingsvergunning  werd  verleend 
dewelke  op  verzoek  van  de  verzoekende  partijen  op  22  maart  2010  werd  vernietigd  door  de 
Raad van State. Ze menen dat het betrokken perceel bijgevolg één ondeelbaar geheel vormt met 
de inmiddels vernietigde verkaveling. Het feit dat de voorliggende verkaveling niet aansluit op het 

RvVb - 6 

 

binnengebied maar wel op de ......... doet hieraan volgens de verzoekende partijen geen afbreuk 
aangezien de vernietigde verkaveling eveneens aansluit op de .......... 
 
De verzoekende partijen wijzen erop dat de verkavelingsvergunning van 9 december 2009 werd 
vernietigd  door  de  Raad  van  State  omdat  niet  bleek  welke  met  de  goede  ordening  verband 
houdende redenen er zouden zijn om een mogelijke verkaveling van het ingesloten perceel van 
de  verzoekende  partijen  afhankelijk  te  maken  van  de  medewerking  van  de  aanpalende 
verkavelaar – tussenkomende partij in huidige procedure voor de Raad. De Raad van State wees 
er  verder  op  dat  het  bij  haar  bestreden  besluit  in  de  gegeven  omstandigheden  geen  afdoende 
weerlegging  bevatte  van  het  argument  van  de  gemachtigde  ambtenaar  dat  de  overheid  de 
volledige  ordening  van  het  binnengebied  moet  bepalen  en  dat  er  geen  “ad  hoc-oplossingen” 
kunnen worden goedgekeurd. 
 
Ook het verkavelen van het huidige perceel heeft volgens de verzoekende partijen een impact op 
het desbetreffende binnengebied waarvan de ordening in eerste instantie deels gebeurde bij de 
inmiddels vernietigde verkavelingsvergunning van 9 december 2004 en waarvan het perceel van 
de verzoekende partijen een deel uitmaakt. 
De  verzoekende  partijen  menen  dan  ook  dat  het  in  dit  dossier  betrokken  perceel  deel  uitmaakt 
van een groter geheel waarvoor er een globale ordening moet komen zoals destijds gesteld door 
de  gemachtigde  ambtenaar  in  zijn  advies  met  betrekking  tot  de  verkavelingsaanvraag  die 
resulteerde in de verkavelingsvergunning van 9 december 2004. 
 
Tevens wijzen ze erop dat uit het dossier niet kan worden opgemaakt hoe de ontsluiting van de 
nieuwe kavels zal verlopen. 
 
Tot slot menen zij nog dat hun belang niet kan worden ontkend nu dit is aanvaard door de Raad 
van State. 
 
De verwerende partij meent dat de verkavelingsvergunning die bij de bestreden beslissing werd 
verleend  geen  enkele  impact  heeft  op  de  uiteindelijk  vernietigde  verkavelingsvergunning  van  9 
december  2004.  Ze  wijst  erop  dat  de  verleende  verkavelingsvergunning  evenmin  enige  impact 
heeft op het binnengebied waarvan de verzoekende partijen één perceel in eigendom hebben. Ze 
stelt  dat  de  bestreden  beslissing  enkel  betrekking  heeft  op  de  verdeling  van  vier  loten  van  één 
perceel dat bereikbaar is en ontsloten wordt via de ......... en dat ook geen uitstaans heeft met het 
nieuw  aangelegde  wegtracé  in  het  binnengebied. Het  betrokken  perceel ligt  volkomen  naast  de 
inmiddels vernietigde verkaveling. 
 
Beoordeling door de Raad 
 
De Raad stelt vast dat de discussie aangaande het belang van de verzoekende partijen zich in 
grote mate richt op de vraag of en in welke mate het in dit dossier betroken perceel aanleunt bij 
de  inmiddels  vernietigde  verkaveling  en  er  al  dan  niet  een  uitbreiding  van  vormt.  Dit  element 
vormt  immers in hoofde  van  de  verzoekende partijen  het  enige  gegeven  waarop  zij hun belang 
steunen, samen met de volgens hen verplichte globale ordening van het volledige binnengebied. 
 
Volgens  de  verzoekende  partijen  is  de  voor  de  Raad  bestreden  verkavelingsvergunning  een 
uitbreiding op de reeds vernietigde verkaveling doch de verwerende partij spreekt formeel tegen 
dat  de  voorliggende  bestreden  verkavelingsvergunning  ook  maar  enige  impact  heeft  op  de 
vernietigde verkaveling. 
 
De verzoekende partijen menen dat één en ander niet blijkt uit het administratief dossier. Het is 
uiteraard  niet  aan  de  Raad  om  bijkomende  stukken  op  te  vragen  waaruit  het  belang  van  de 

RvVb - 7 

 

verzoekende  partijen  moet  blijken  noch  om  stukken  op  te  vragen  waaruit  het  gelijk  van  de 
verwerende partij over de weerlegging van dit belang blijkt. Het is aan elk van de partijen om de 
stukken die zij nodig acht neer te leggen voor de Raad. 
 
In  de  stukken  die  voorliggen  voor  de  Raad  wordt  op  geen  enkel  moment  op  zekere  wijze 
aangetoond  dat  het  in  dit  dossier  betrokken  perceel  effectief  reeds  betrokken  was  in  de 
verkavelingsprocedure die heeft geleid tot de uiteindelijk vernietigde verkaveling van 9 december 
2004. Het betreft trouwens ook een perceelnummer dat niet betrokken was in het dossier van de 
vernietigde verkaveling. 
 
Uit  de  plannen  gevoegd  bij  de  inmiddels  vernietigde  verkaveling  kan  enkel  worden  afgeleid  dat 
het perceel in het huidig voor de Raad voorliggende dossier destijds niet mee werd opgenomen 
in de lotendeling doch volledig ongemoeid werd gelaten. 
 
De Raad meent dan ook dat het in deze zaak een volledige nieuwe aanvraag betreft waarin een 
eerder  door  de  Raad  van  State  aanvaard  belang  niet  kan  doorwerken  en  waarin  een  eerder 
gegeven advies van de gemachtigde ambtenaar eveneens niet kan doorwerken. 
 
Op  basis  van  het  voorliggende  verkavelingsplan  blijkt  duidelijk  dat  het  de  bedoeling  is  om  het 
betrokken  perceel  op  te  delen  in  vier  loten  voor  gekoppelde  bebouwing  waarvan  de  bouwsels  
loodrecht  op  de  .........  zullen  worden  ingepland.  Er  kan  dan  ook  geen  twijfel  over  bestaan  dat, 
zoals  de  verwerende  partij  dit  stelt  in  de  bestreden  beslissing,  deze  loten  hun  uitweg  zullen 
nemen over de ......... en niet over de wegenis die aan te leggen is of reeds aangelegd is in het 
kader  van  de  vernietigde  verkaveling  van  9  december  2004.  Het  feit  dat  de  vernietigde 
verkaveling eveneens aansluit op de ......... is niet terzake dienend. 
 
Met  de  verwerende  partij  stelt  de  Raad  vast  dat  de  voor  de  Raad  bestreden 
verkavelingsvergunning volkomen langs de vernietigde verkavelingsvergunning ligt.  
 
De  verzoekende  partijen  kunnen  dan  ook  niet  worden  gevolgd  waar  deze  stellen  dat  de 
voorliggende  vergunning  een  uitbreiding  vormt  op  de  vernietigde  verkaveling  nu  het  een 
afzonderlijk kadastraal perceel betreft dat niet in de vernietigde verkaveling betrokken was en de 
toekomstige ligging van de woningen binnen de bestreden verkaveling volledig gericht zijn op de 
......... en niet op het achterliggende binnengebied. 
 
Het  perceel  .........  kan  daarenboven  afgescheiden  worden  zonder  dat  er  wordt  geraakt  aan  het 
binnengebied  of  zonder  dat  de  toekomstige  ontwikkeling  van  dit  binnengebied  in  het  gedrang 
wordt  gebracht.  Het  perceel  van  de  verzoekende  partijen  dat  door  de  vernietigde  verkaveling 
dreigde ingesloten te geraken blijft bereikbaar ook na uitvoering van de verkavelingsvergunning 
die werd verleend bij het nu voor de Raad bestreden besluit.  
 
Er  moet  dan  ook  worden  besloten  dat  de  bestreden  beslissing  niet  griefhoudend  is  voor  de 
verzoekende  partijen  zodat  de  vordering  tot  nietigverklaring  moet  worden  afgewezen  bij  gebrek 
aan belang. 
 
 
 

 

RvVb - 8 

 

 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
 
1. Het beroep wordt onontvankelijk verklaard. 
 
2.  De  kosten  van  het  beroep,  bepaald  op  350,00  euro,  komen  ten  laste  van  de  verzoekende 
partijen. 
 
 
Dit arrest  is  uitgesproken  te  Brussel,  in  openbare  terechtzitting op 1 maart  2011,  door  de Raad 
voor Vergunningsbetwistingen, tweede kamer, samengesteld uit: 
 
 
Hilde LIEVENS, 
 
 
 
Eddie CLYBOUW, 
 
 
De griffier, 
 
 
 
 
 
Eddie CLYBOUW 
 

De voorzitter van de tweede kamer, 

voorzitter van de tweede kamer, 

Hilde LIEVENS  

met bijstand van 

griffier. 

 

 

 

 

 

 

 

RvVb - 9 

 

