RAAD VOOR VERGUNNINGSBETWISTINGEN 

ARREST 

nr. A/2011/0004 van 2 februari 2011 

in de zaak 2009/0110/A/3/0090 

de  GEWESTELIJKE  STEDENBOUWKUNDIGE  AMBTENAAR  van  het 
Agentschap Ruimte en Erfgoed, afdeling Limburg 
 
bijgestaan en vertegenwoordigd door: 
advocaat Christian LEMACHE 
kantoor houdende te 3800 Sint-Truiden, Tongersesteenweg 60 
bij wie keuze van woonplaats wordt gedaan 
 
verzoekende partij 
 
tegen: 
 
de deputatie van de provincieraad van LIMBURG 
 
vertegenwoordigd door: 
de heer Tom ROOSEN 
 
verwerende partij 
 
 
......... 
 
bijgestaan en vertegenwoordigd door: 
advocaten Theo ICKMANS en Erik NEUTS 
kantoor houdende te 3960 Bree, Witte Torenwal 17/1/1 
bij wie keuze van woonplaats wordt gedaan 
 

 

 

 
 
In zake: 
 
 
 
 
 
 
 
 
 
 
 
 
 
 
 
 
 
 
 
Tussenkomende 
partij: 
 

 
 

I. 

VOORWERP VAN DE VORDERING 

 
De  vordering  ingesteld  bij aangetekende brief van  17  december  2009  strekt  tot de vernietiging 
van de beslissing van de deputatie van de provincieraad van Limburg op datum van 12 november 
2009,  waarbij  het  beroep van  de  tussenkomende  partij  tegen  de  beslissing  van  het  college  van 
burgemeester  en  schepenen  van  8  juni  2009  van  de  stad  Peer  waarbij  een  vergunning  wordt 
geweigerd voor het verbouwen van een eengezinswoning en het bouwen van een paardenstal op 
een perceel  gelegen  te  .........  en met als kadastrale  omschrijving  .........  wordt  geweigerd,  wordt 
ingewilligd  en  een  stedenbouwkundige  vergunning  wordt  verleend  voor  de  op  de  bijgaande 
aangepaste plannen aangeduide werken. 
 
 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een afschrift van het  administratief 
dossier  neergelegd.  De  verzoekende  partij  heeft  een  wederantwoordnota  ingediend.  De 

RvVb - 1 

 

tussenkomende  partij  heeft  een  schriftelijke  uiteenzetting  conform  artikel  4.8.19,  §3  VCRO 
ingediend. 
 
De partijen zijn opgeroepen voor de openbare terechtzitting van 28 april 2010. 
 
Kamervoorzitter Filip VAN ACKER heeft verslag uitgebracht. 
 
Advocaat  Andy  BEELEN  die 
loco  advocaat  Christian  LEMACHE  verschijnt  voor  de 
verzoekende partij, de heer Tom ROOSEN die verschijnt voor de verwerende partij en advocaat 
Eric NEUTS die verschijnt voor de tussenkomende partij, zijn gehoord. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
......... vraagt met een op 28 januari 2010 ter post aangetekend verzoekschrift om in het geding te 
mogen tussenkomen. 
 
De voorzitter van de derde kamer heeft vastgesteld, met een beschikking van 10 februari 2010, 
dat  er  grond  is  om  het  verzoek  in  te  willigen  en  dat  de  verzoeker  tot  tussenkomst  kan  worden 
aangemerkt als belanghebbende in de zin van artikel 4.8.16, §1, eerste lid VCRO voor wat betreft 
de behandeling van de vordering tot vernietiging. 
 
 

IV. 

FEITEN 

 
Op 6 maart 2009 dient de tussenkomende partij bij het college van burgemeester en schepenen 
van  de  stad  Peer  een  aanvraag  in  voor  het  verkrijgen  van  een  stedenbouwkundige  vergunning 
voor  ‘het  verbouwen  van  een  eengezinswoning’.  De  aanvraag  heeft  betrekking  op  een  perceel 
gelegen te ......... en met als kadastrale omschrijving .......... 
 
In de toelichtende nota wordt het voorwerp van de aanvraag als volgt omschreven: 
 

“… 
Verbouwing dan een hoeve en bouwen van paardenstallen. 
Indien  toegelaten  zouden  wij  opteren  voor  volledige  heropbouw  daar  dit  voor  ons  een 
grote kostenlaging is. 
Qua  woonvolume,  oppervlakte  van  het  bureel  en  de  stallen  voldoen  wij  aan  de 
voorschriften voor herbouw (berekening in bijlage). 
…” 

 
Het perceel is, zo blijkt uit de bestemmingsvoorschriften van het bij koninklijk besluit van 22 maart 
1978  vastgestelde  gewestplan  Neerpelt-Bree,  gelegen  in  landschappelijk  waardevol  agrarisch 
gebied.  Het  perceel  is  niet  begrepen  binnen  een  gebied  waarvoor  een  goedgekeurd  bijzonder 
plan  van  aanleg  of  ruimtelijk  uitvoeringsplan  geldt,  noch  binnen  de  omschrijving  van  een 
behoorlijk vergunde, niet vervallen verkaveling. 
 

RvVb - 2 

 

Ter gelegenheid van het openbaar onderzoek, georganiseerd van 12 maart 2009 tot en met 11 
april 2009, worden geen bezwaren ingediend. 
 
Het  advies  van  12  maart  2009  van  het  Departement  Landbouw  en  Visserij,  afdeling  Duurzame 
Landbouwontwikkeling Limburg is ongunstig en doet hiertoe volgende motieven gelden: 
 

“… 
Deze  alleenstaand  niet  palende  aan  de  openbare  weg  gelegen  voormalige 
landbouwinplanting  in  eerder  vervallen  staat  en  zelfs  gedeeltelijk  verkrot  komt  niet  in 
aanmerking  voor  verbouwing.  Hier  kunnen  enkel  instandhoudingswerken  gebeuren.  Als 
de  bestaande  bouwsubstantie  niet  herbruikbaar  is  dient  de  inplanting  als  verloren 
beschouwd  en  opgeruimd.  Een  hoogwaardige  uitgesproken  residentiële  inplanting 
schendt  onmiskenbaar  de  agrarische  structuur  en  het  landbouwkarakter  van  het  gebied 
en dient met alle wettelijke middelen vermeden te worden. 
In  ieder  geval  bestaat  hier  nu  een  zeer  bescheiden  woonvolume  op  basis  waarvan  het 
voorgestelde  nieuwe  woonvolume  binnen  de  beperkingen  van  de  regelgeving  niet  kan 
gerealiseerd  worden.  Het  bureel  is  bewoonbare  ruimte  en  aan  te  rekenen  als 
woonvolume.  Potentieel  is  het  zelfs  een  tweede  woning.  In  het  bestaande  gebouw  zal 
berging  moeten  overblijven  en  bijgevolg  kan  de  voorgestelde  stalling  een  stuk  kleiner 
uitvallen. Dit gebouw ook nog steeds niet het eerder al gevraagde utilitair karakter. Het is 
duidelijk  dat  hier  midden  het  open  gebied  de  inrichting  van  een  riante  residentiële 
inplanting wordt nagestreefd. 
 
Aan de gemachtigde ambtenaar wordt gevraagd de beperkingen van de regelgeving voor 
de  zonevreemde  woningen  hier  eng  te  interpreteren  en  strikt  toe  te  passen.  De 
uiteindelijke juridisch administratieve afweging is zijn bevoegdheid. 
…” 

 
Het advies van 2 april 2009 van het Agentschap voor Natuur en Bos is gunstig: 
 

“… 
Het  voorliggende  dossier  voorziet  in  de  volledige  afbraak  en  heropbouw  van  een 
voormalige  hoeve  die  in  de  streek  bekend  staat  als  de  “.........”.  Er  is  echter  geen 
vermelding als zou de hoeve enige historische waarde hebben. 
 
De nieuwbouw zal gebeuren met recuperatie van de afbraakmaterialen en met hetzelfde 
bouwvolume als de huidige constructie. Parallel wordt een nieuw volume als paardenstal 
gebouwd. 
Er wordt een opvang van het hemelwater voorzien met recuperatie en een overloop naar 
een zinkput. 
Er  wordt  eveneens  een  individuele  waterzuivering  voorzien  met  overloop  naar  een 
zinkput. 
Volgens het voorliggend dossier worden er geen hoogstammige bomen gekapt. 
 
Vanuit  ecologisch  standpunt  hebben  we  geen  bezwaar  tegen  de  afbraak  en  heropbouw 
van  de  voormalige  hoeve.  Gezien  het  landelijk  karakter  en  de  aanwezigheid  van 
(nieuwbouw)  stal,  is  het  aan  te  raden  om  een  nestbak  voor  kerkuilen  te  voorzien  op  de 
zoldering van de paardenstal. 
…” 

 
Het  preadvies  van  20  april  2009  van  het  college  van  burgemeester  en  schepenen  van  de  stad 
Peer is gunstig: 

RvVb - 3 

 

“… 
Overwegende  dat  het  ongunstig  advies  van  het  Departement  Landbouw  en  Visserij  niet 
wordt bijgetreden; dat de woning via een verharde weg aansluit bij de voorliggende .........; 
dat  electriciteit,  kabeltv  en  telefoon  voorzien  zijn;  dat  op  bijgevoegde  foto’s  duidelijk 
zichtbaar  is  dat  het  gebouw  niet  verkrot  is;  dat  de  bouwaanvraag  voldoet  aan  de 
voorwaarden gesteld in art. 145bis decreet R.O., in de omzendbrief mbt weidedieren en in 
het  besluit  van  de  Vlaamse  regering  van  28-11-2003  tot  bepaling  van  de  toelaatbare 
functiewijzigingen  voor  gebouwen,gelegen  buiten  de  geëigende  bestemmingszone  en 
latere wijzigingen; 
Overwegende  dat  het  karakter  en  de  typologie  van  het  bestaande  gebouw  behouden 
blijven; dat er slechts één woongelegenheid wordt voorzien; dat de gebruikte  materialen 
aansluiten bij de landelijke omgeving; 
Overwegende  dat  de  bureelruimte  wordt  voorzien  binnen  het  bestaande  volume;  dat  de 
vloeroppervlakte de maximaal toegelaten normen niet overschrijdt; 
Overwegende  dat  het  nieuwe  stalgebouw  voorzieningen  treft  voor  het  stallen  van  8 
paarden; dat de max. oppervlakte dus 240m² bedraagt; dat deze norm wordt gehanteerd; 
dat  het  materiaalgebruik  en  de  vormgeving  aansluiten  bij  de  bijhorende  zonevreemde 
woning; dat 1 geheel ontstaat qua inplanting en typologie; 
Overwegende  de  bestaande  verwevenheid  van  functies  in  de  omgeving  (landbouw, 
wonen, recreatie); 
Overwegende  dat  de  bouwheer  eigenaar  is  van  4ha  landbouwgrond-graasweiden  in  de 
onmiddellijke omgeving; 
…” 

 
Op 2 juni 2009 verleent de verzoekende partij betreffende de aanvraag een ongunstig advies. De 
verzoekende partij doet hierbij de volgende overwegingen gelden: 
 

“… 
Overwegende  dat  het  college  van  burgemeester  en  schepenen  op  20  april  2009  een 
voorwaardelijk gunstig advies verleende; dat ik niet kan instemmen met de overwegingen 
die  geleid  hebben  tot  dit  advies;  dat  de  aanvraag  immers  niet  past  in  het  geschetste 
wettelijk  en  stedenbouwkundig  kader  daar  de  aanvraag  niet  beantwoordt  aan  de 
uitzonderingsbepalingen van artikel 145bis van het decreet op de ruimtelijke ordening van 
18  mei 1999 en latere wijzigingen en de schaal en de uitvoeringswijze niet bestaanbaar 
blijven met de vereisten van een goede perceelsordening; 
 
Overwegende  dat  de  aanvraag  volgens  het  gewestplan  NEERPELT  –  BREE  (KB 
22/03/1978) gelegen in een landschappelijk waardevol agrarisch gebied; dat in deze zone 
de  stedenbouwkundige  voorschriften  gelden  van  art.  11.4.1.  en  15.4.6.1.  van  het 
koninklijk  besluit  van  28  december  1972  betreffende  de  inrichting  en  de  toepassing  van 
de ontwerp-gewestplannen en de gewestplannen; 
 
Overwegende dat de aanvraag hiermee niet in overeenstemming is; 
 
Overwegende dat de aanvraag betrekking heeft op het verbouwen en uitbreiden van een 
zonevreemde woning; dat eveneens een zonevreemde functiewijziging wordt voorzien ter 
realisatie  van  een  kantoorruimte;  dat  men  tevens  beoogt  om  nieuwe  paardenstallen  te 
voorzien; 
 
Overwegende  dat  bij  besluit  van  de  Vlaamse  regering  van  28  november  2003  de 
toelaatbare 
functiewijzigingen  voor  gebouwen,  gelegen  buiten  de  geëigende 
bestemmingszone,  werden  bepaald;  dat  met  toepassing  van  artikel  145bis,  §2,  van  het 

RvVb - 4 

 

decreet,  een  vergunning  kan  worden  verleend  voor  het  gedeeltelijk  wijzigen  van  het 
gebruik  van  een  woning,  met  inbegrip  van  de  woningbijgebouwen  die  er  fysisch  een 
geheel  mee  vormen,  in  een  complementaire  functie  meer  bepaald  “kantoor-  of 
dienstenfunctie”, zoals kantoorfunctie, vrij beroep of dienstverlening, voor zover aan al de 
volgende voorwaarden is voldaan: 
… 
 
Overwegende dat de aanvraag niet voldoet aan bovenvernoemd uitvoeringsbesluit; dat er 
in  het  dossier  geen  duidelijkheid  bestaat  over  de  vergunningstoestand;  dat  een 
zonevreemde functie wordt voorzien in het herbouwde stal- en schuurgedeelte; dat waar 
zonevreemde  functiewijzigingen  enkel  kunnen  voorzien  worden  in  bestaande,  niet 
verkrotte en hoofdzakelijk vergunde of vergund geachte gebouwen; 
 
Overwegende  dat  het  bestaande  stal-  en  schuurgedeelte  wordt  afgebroken  zodat 
klaarblijkelijk  het  bestaande  gebouw vanuit  bouwfysisch  oogpunt  niet  geschikt  is;  dat de 
aanvraag  niet  in  overeenstemming  is  met  de  bepalingen  van  artikel  145bis  van  het 
decreet op de ruimtelijke ordening; dat het vooropgestelde op ongeveer 300m gelegen is 
van  een  voldoende  uitgeruste  weg  zodat  onmogelijk  nog  kan  gesteld  worden  dat  de 
aanvraag  gelegen  is  langs  een  voldoende  uitgeruste  weg  zodat  herbouwen  uitgesloten 
blijft; 
 
Overwegende  dat  de  aanvraag  eveneens  betrekking  heeft  op  het  voorzien  van  een 
nieuwe  paardenstal;  dat  echter  in  het  bestaande  stalgedeelte  voldoende  ruimte 
voorhanden is en het verder versnipperen van de open ruimte ruimtelijk niet te verdedigen 
is; 
…” 

 
Gegeven  vermeld  advies  van  de  verzoekende  partij,  weigert  het  college  van  burgemeester  en 
schepenen  van  de  stad  Peer  op  8  juni  2009  de  stedenbouwkundige  vergunning.  Tegen  deze 
beslissing tekent de tussenkomende partij op 9 juli 2009 beroep aan bij de verwerende partij. 
 
In  een  nota  van  19  augustus  2009  aan  de  verwerende  partij  verleent  de Directie  Infrastructuur, 
Ruimtelijke  Ordening,  Milieu  en  Natuur,  sectie  Ruimtelijke  Ordening  –  Vergunningen  een 
ongunstig advies en doet hierbij de volgende overwegingen gelden: 
 

“… 
Deel 2. stedenbouwkundige beoordeling 
 
Omtrent de verbouwing van de woning 
Het  ontwerp  voorziet  de  verbouwing  van  het  woongedeelte  (binnen  het  bestaande 
volume) en het herbouwen van het schuurgedeelte tot bureelruimte. 
De aanvrager dient de vergunde toestand aan te tonen. (op basis van kadastr uittreksel) 
Uit de foto’s blijkt immers dat het schuurgedeelte recent werd verbouwd en voorzien van 
nieuwe gevelsteen. 
 
De  achterste  stallen  zijn  van  minderwaardige  kwaliteit  en  in  dermate  slechte  staat  dat 
deze bouwsubstantie niet aanvaard kan worden ter verantwoording van een residentiële 
bouwvolume. Dit deel dient als verkrot beschouwd te worden. 
 
Volgend principe wordt gehanteerd, overeenkomstig art. 145bis: 

-  de verbouwing kan enkel gebeuren binnen het bestaande volume. 
-  De stallen kunnen omgevormd worden tot bureelruimte 

RvVb - 5 

 

-  Bij  het  herbouwen  van  de  woning  dient  het  bestaande  volume  behouden  te 

blijven en beperkt te worden tot 1000m³. 

 
Het bestaand volume bedraagt reeds 1473m³. Hiervan dient de vergunningstoestand nog 
grotendeels aangetoond te worden. Uit de foto’s blijkt dat het middenste deel ingrijpende 
verbouwingswerken  werden  uitgevoerd  met  nieuwe  gevelsteen  en  binnenmetselwerk. 
Hiervoor werd nooit een vergunning aangevraagd. 
 
Het volume na verbouwing bedraagt volgens het ontwerp reeds 1538m³. 
Herbouwen  van  het  schuurgedeelte  kan  enkel  indien  de  oorspronkelijke  agrarische 
bestemming behouden blijft en de noodzaak hiervan aangetoond wordt. 
Indien  men  er  een  woon-  of  bureelbestemming  wenst  aan  te  geven  dient  het  totale 
volume beperkt te blijven tot 1000m³. 
Verbouwen van de schuur in functie van de bestemming als bureel is wel mogelijk. 
…” 

 
Op 1 september 2009 wordt de tussenkomende partij gehoord door de verwerende partij. Uit het 
afschrift van het administratief dossier, zoals neergelegd door de verwerende partij, blijkt dat ter 
gelegenheid  van  vermelde  hoorzitting  een  aangepast  beroepsschrift  met  bijlagen  door  de 
tussenkomende partij werd neergelegd. 
 
In  een  nota  van  14  september  2009  aan  de  verwerende  partij  suggereert  de  Directie 
Infrastructuur,  Ruimtelijke  Ordening,  Milieu  en  Natuur,  sectie  Ruimtelijke  Ordening  – 
Vergunningen  dat  ‘…  op  basis  van  een  gewijzigd  ontwerp  het  beroepsschrift  zou  ingewilligd 
kunnen worden…’.  
 
Met een brief van 5 oktober 2009 deelt de Directie Infrastructuur, Ruimtelijke Ordening, Milieu en 
Natuur,  sectie  Ruimtelijke  Ordening  –  Vergunningen,  namens  de  verwerende  partij,  aan  de 
tussenkomende partij het volgende mee: 
 

“… 
Uit  onderzoek  is  gebleken  dat  enkel  een  vergunning  kan  overwogen  worden  indien  de 
plannen worden gewijzigd zoals voorgesteld tijdens de hoorzitting, nl.: 

-  Bij verbouwing dient het volume beperkt te blijven tot 1473m³. 

 
Een deel van de achterste stallen is verkrot. Dit deel kan niet meegerekend worden bij het 
te verbouwen volume. 
 
De  gewijzigde  plannen  moeten  mij,  binnen  de  maand,  in  viervoud  toegestuurd  worden 
waarna ze voor beslissing aan de deputatie zullen voorgelegd worden. 
…” 

 
Op  24  oktober  2009  bezorgt  de  architect  van  de  tussenkomende  partij  met  een  mailbericht  de 
aangepaste plannen aan de tussenkomende partij.  
 
In  een  nota  van  4  november  2009  aan  de  verwerende  partij  stelt  de  Directie  Infrastructuur, 
Ruimtelijke Ordening, Milieu en Natuur, sectie Ruimtelijke Ordening – Vergunningen, gegeven de 
aangepaste plannen, dat: 
 

“… 
GEGEVEN 

Bespreking gewijzigd plan inzake het beroep van… 

RvVb - 6 

 

 
BESPREKING 

Naar  aanleiding  van  de  principiële  beslissing  van  de  deputatie  van  24  september  2009 
werd door de aanvrager een gewijzigd plan opgemaakt waarbij het volume van de woning 
beperkt werd tot 1473 m³. Ook het volume van de paardenstallen werd kleiner gemaakt. 
De aangepaste plannen komen voor vergunning in aanmerking. 
 
VOORSTEL 

Het beroepsschrift kan ingewilligd worden op basis van de gewijzigde plannen. 
…” 

 
Met  een  beslissing  van  12  november  2009  willigt  de  verwerende  partij  het  beroep  van  de 
tussenkomende partij in en wordt een stedenbouwkundige vergunning verleend ‘…voor de op de 
bijgaande aangepaste plannen aangeduide werken…’. 
 
Dit is de bestreden beslissing. 
 
 

V. 

ONTVANKELIJKHEID VAN DE VORDERING TOT VERNIETIGING 

 

A.  Tijdigheid van het beroep 

 
Standpunt van de partijen 
 
De verwerende partij stelt in haar antwoordnota dat zij een afschrift van de bestreden beslissing 
met een ter post aangetekende zending van 13 november 2009 aan de verzoekende partij, aan 
het college van burgemeester en schepenen van de gemeente Peer en aan de tussenkomende 
partij heeft betekend.  
 
De  verzoekende  partij  verklaart  dat  zij  op  23  november  2009  kennis  heeft  gekregen  van  de 
bestreden beslissing en dat deze kennisgeving met een aangetekende zending is geschied. 
 
Beoordeling door de Raad 
 
Hoewel  de  verwerende  partij en de  tussenkomende  partij de  tijdigheid  van de  vordering  van  de 
verzoekende  partij  niet  betwisten,  dient  de  Raad  steeds  ambtshalve  na  te  gaan  of  het 
voorliggende beroep tijdig werd ingediend. 
 
De Raad stelt in dit licht vast dat er met betrekking tot de precieze datum waarop de bestreden 
beslissing  werd  betekend  een  discrepantie  lijkt  te  bestaan  tussen  de  verklaringen  van  de 
verwerende partij en van de verzoekende partij. 
 
Uit  het  door  de  verwerende  partij  neergelegde  administratieve  dossier  kan,  bij  gebrek  aan  enig 
dienend  stuk  ter  zake,  niet  afgeleid  worden  of  de  bestreden  beslissing  daadwerkelijk  op  13 
november  2009  met  een  ter  post  aangetekende  zending  aan  de  verzoekende  partij  werd 
betekend. De Raad kan op basis van de stukken waarover hij beschikt enkel vaststellen dat de 
zendingsbrief op 13 november 2009 werd gedagtekend.  
 
Gegeven  de  voorgaande  vaststellingen  en  gelet  op  artikel  4.7.23,  §3,  eerste  en  tweede  lid 
VCRO, dat bepaalt dat de beslissing van de verwerende partij binnen een termijn van 10 dagen 
met  een  beveiligde  zending  dient  te  worden  betekend  aan  verzoekende  partij,  neemt  de  Raad 
aan  dat  de  bestreden  beslissing  uiterlijk  op  22  november  2009  werd  betekend.  Aangezien  de 

RvVb - 7 

 

voorliggende  vordering  met  een  ter  post  aangetekende  zending  van  17  december  2009  werd 
ingeleid, dient aangenomen te worden dat het beroep tijdig is.  
 

B.  Procesbevoegdheid van de verzoekende partij 

 
Standpunt van de partijen 
 
Ter  zitting  werpt  de  verwerende  partij,  hierin  evenzeer  in  extremis  bijgetreden  door  de 
tussenkomende partij,  bij wijze  van  exceptie  op dat  de  verzoekende  partij  niet  beschikt  over  de 
rechtens  vereiste  procesbevoegdheid  en  dat  de  vordering  derhalve  als  onontvankelijk  dient 
afgewezen te worden. 
 
De verzoekende partij antwoordt dat artikel 4.8.16, §1, eerste lid, 5° VCRO niets aan duidelijkheid 
te  wensen  overlaat. Er kan  bijgevolg  geen  twijfel  bestaan  over  het  belang,  de  bekwaamheid en 
de procesbevoegdheid van de gewestelijke stedenbouwkundige ambtenaar.  
 
Beoordeling door de Raad 
 
1. 
De Raad betreurt dat excepties met betrekking tot de ontvankelijkheid van de vordering, zoals de 
verwerende  partij  en  de  tussenkomende  partij  doen,  en  dan  nog  in  zeer  algemene  en  vage 
bewoordingen, voor het eerst ter zitting worden opgeworpen.  
 
De Raad wenst in dit verband op te merken dat zowel de verwerende partij, in het kader van haar 
antwoordnota,  en  de  tussenkomende  partij,  in  het  kader  van  haar  schriftelijke  uiteenzetting 
conform artikel 4.8.19, §3 VCRO, voldoende gelegenheid hadden om de ontvankelijkheid van de 
voorliggende vordering te betwisten. Beiden hebben dit nagelaten.  
 
2. 
Deze vaststelling staat er niet aan in de weg dat de Raad, ongeacht eventuele door de partijen 
ingeroepen excepties, steeds ambtshalve de ontvankelijkheid van een vordering, in het licht van 
het belang en de hoedanigheid van de verzoekende partij, dient te onderzoeken.  
 
Voor  wat  de  voorliggende  vordering  betreft,  is  de  Raad  van  oordeel  dat  de  gewestelijke 
stedenbouwkundige ambtenaar op grond van artikel 4.8.16, §1 VCRO beschikt over het rechtens 
vereiste  belang  om  een  vordering  in  te  stellen  bij  de  Raad.  De  Raad  aanvaardt  tevens  dat  uit 
artikel 4.8.16, §1 VCRO niet alleen het potentieel belang van de gewestelijke stedenbouwkundige 
ambtenaar  blijkt,  maar  ook  diens  hoedanigheid  en  meer  bepaald  diens  procesbevoegdheid  om 
een vordering in te stellen bij de Raad. 
 
 

VI. 

ONDERZOEK VAN DE VORDERING TOT VERNIETIGING 

 
Standpunt van de partijen 
 
De verzoekende partij voert in een eerste middel de volgende schending aan: 
 

“… 
IV.1.1. Omschrijving 
 
Het  middel  is  afgeleid  uit  de  schending  van  artikel  4.3.1.  §1  van  de  Vlaamse  Codex 
Ruimtelijke Ordening 

RvVb - 8 

 

 
IV.1.2. Toelichting 
 
Artikel 4.3.1. §1 VCRO stelt het volgende: 
 
 

“Een vergunning wordt geweigerd: 
1. 

indien het aangevraagde onverenigbaar is met: 

a.  stedenbouwkundige  voorschriften  of  verkavelingsvoorschriften,  voor 

zover daarvan niet op geldige wijze is afgeweken, 

b.  een goede ruimtelijke ordening; 

2. 

3. 

4. 

door 

de 

decretale 

de  weigering 

genoodzaakt  wordt 

indien 
beoordelingselementen, vermeld in afdeling 2; 
indien  het  aangevraagde  onverenigbaar  is  met  normen  en  percentages 
betreffende  de  verwezenlijking  van  een  sociaal  of  bescheiden  woonaanbod, 
vastgesteld  bij  of  krachtens  het  decreet  van  27  maart  2009  betreffende  het 
grond- en pandenbeleid; 
 in de gevallen waarin overeenkomstig artikel 8, §1, van het decreet van 18 juli 
2003  betreffende  het  integraal  waterbeleid  geen  vergunning  kan  worden 
afgeleverd. 

 
In  de  gevallen,  vermeld  in  het  eerste  lid,  1°  en  2°,  kan  het  vergunningverlenend 
bestuursorgaan de vergunning toch afleveren, wanneer het van oordeel is dat de 
overeenstemming  van  het  aangevraagde  met  het  recht  en  de  goede  ruimtelijke 
ordening  gewaarborgd  kan  worden  door  het  opleggen  van  voorwaarden,  met 
inbegrip  van  een  beperkte  aanpassing  van  de  ter  beoordeling  voorgelegde 
plannen.  Die  voorwaarden  kunnen  niet  dienen  om  de  leemten  van  een 
onvolledige  of  vage  aanvraag  op  te  vangen.  De  voorwaarde  dat  de  ter 
beoordeling  voorgelegde  plannen  beperkt  worden  aangepast,  kan  enkel 
betrekking  hebben  op  kennelijk  bijkomstige  zaken,  en  kan  enkel  in  eerste 
administratieve aanleg worden opgelegd.” 

 

 
De  plannen  zijn  i.c.  echter  gewijzigd  op  vraag  van  de  bestendige  deputatie,  d.i.  in 
administratief beroep 
…” 

 
De verwerende partij antwoordt hierop als volgt: 
 

“… 
De verzoekende partij voert in een eerste middel een schending aan van artikel 4.3.1., §1 
van  de  Vlaamse  Codex  Ruimtelijke  Ordening  (verder  afgekort  als  VCRO),  doordat  de 
plannen  in  beroep  werden  gewijzigd  en  door  ons  college  een  stedenbouwkundige 
vergunning werd verleend voor deze aangepaste plannen, terwijl planaanpassingen enkel 
in eerste administratieve aanleg zijn toegelaten; 
 
Ons college wenst hiertegen in te brengen dat de verzoekende partij geen belang heeft bij 
dit  middel,  aangezien  de  planaanpassingen  die  in  beroep  gebeurden  juist  beoogden 
tegemoet  te  komen  aan  de  bezwaren  van  de  verzoekende  partij,  zoals  deze  werden 
verwoord in haar ongunstig advies voor het college van burgemeester en schepenen van 
Peer. 
Zoals  hierboven  reeds  vermeld  en  ook  in  het  bestreden  besluit  gesteld  werd  bij  de 
aanpassing  van  de  plannen  immers  uitgegaan  van  een  verbouwing  van  de  woning  (en 
niet  een  gedeeltelijke  herbouwing),  en  dit  binnen  het  bestaande  bouwvolume  (met 

RvVb - 9 

 

weglating  van  een  deel  van  de  achterste  stallen  in  zeer  slechte  staat).  Hierdoor  werd 
voldaan aan de decretale voorwaarden om in aanmerking te komen voor een vergunning 
voor  de  verbouwing  van  de  zonevreemde  woning.  Het  volume  van  de  aangevraagde 
paardenstal  werd  eveneens  verminderd  in  het  licht  van  de  omzendbrief  RO/2002/01 
(Richtlijnen  voor  de  beoordeling  van aanvragen  om  een  stedenbouwkundige vergunning 
voor het bouwen of oprichten van stallingen voor weidedieren, geen betrekking hebbend 
op effectieve beroepslandbouwbedrijven). 
In  het  bestreden  besluit  werd  terzake  duidelijk  gesteld  dat  het  minimale  en  zeker  geen 
essentiële wijzigingen van de aanvraag betreft. 
 
Het middel kan om deze reden niet worden aangenomen. 
…” 

 
De tussenkomende partij sluit zich aan bij de repliek van de verwerende partij. 
 
In haar wederantwoordnota besluit de verzoekende partij: 
 

“… 
De repliek van de verwerende partij in de nota van antwoord is naast de kwestie. 
 
Aanpassen van plannen kan conform art. 4.3.1. VCRO enkel gebeuren in 1e aanleg. 
 
En  wanneer  dit  in  1e  aanleg  gebeurt  en  vervolgens  wordt  vergund,  dan  heeft  de 
gewestelijke  stedenbouwkundige  ambtenaar  conform  art.  4.7.21  VCRO  de  mogelijkheid 
om  hiertegen  administratief  beroep  aan  te  tekenen.  Die  mogelijkheid  is  er  i.c.  niet 
geweest  vermits  de  wijziging  gebeurde  in  graad  van  administratief  beroep.  Het  belang 
van verzoeker om op deze basis de vernietiging van de bestreden beslissing te verkrijgen 
is m.a.w. wel degelijk aanwezig. 
En ten tweede wordt met de bestreden beslissing bovendien wel degelijk een vergunning 
verleend  voor  plannen  die  een  herbouwen  omvatten  (zie  ook  verder,  derde  middel), 
ingaande tegen het ongunstig advies van verzoeker. 
…” 

 
 
Beoordeling door de Raad 
 
1. 
In zoverre de verwerende partij stelt dat de verzoekende partij geen belang heeft bij het middel 
aangezien “…de planaanpassingen die in beroep gebeurden juist beoogden tegemoet te komen 
aan  de  bezwaren  van  de  verzoekende  partij,  zoals  deze  werden  verwoord  in  haar  ongunstig 
advies…”,  is  de  Raad  van  oordeel  dat  deze  exceptie  niet  kan  worden  aangenomen.  De  Raad 
wenst hiertoe vooreerst te wijzen op de omstandigheid dat de drijfveren die de verwerende partij 
hebben doen beslissen de tussenkomende partij te verzoeken om hangende de administratieve 
beroepsprocedure aangepaste plannen in te dienen, in wezen irrelevant zijn ten aanzien van de 
vraag of de verwerende partij in het licht van artikel 4.3.1, §1, tweede lid VCRO, zoals dit gold ten 
tijde van de bestreden beslissing, op zich haar beslissing kon baseren op aangepaste plannen. 
 
De Raad is van oordeel dat de verzoekende partij, gegeven artikel 4.3.1, §1, tweede lid VCRO, 
zoals  dit  gold  ten  tijde  van  de  bestreden  beslissing,  in  alle  redelijkheid  kon  aannemen  dat  de 
verwerende partij een beslissing zou nemen op grond van de plannen die bij de initiële aanvraag 
waren  gevoegd.  In  zoverre  de  verzoekende  partij  naderhand  diende  vast  te  stellen  dat  de 
verwerende  partij  een  beslissing  omtrent  het  beroep  had  genomen  op  grond  van  aangepaste 

RvVb - 10 

 

plannen en de verzoekende partij van oordeel was dat de verwerende partij zulks niet vermocht, 
heeft de verzoekende partij zonder enige twijfel belang bij het voorliggende middel. 
 
2.  
De  Raad  stelt  vast  dat  de  verwerende  partij  en  de  tussenkomende  partij  niet  betwisten  dat  de 
plannen,  die  bij  de  oorspronkelijke  aanvraag  werden  gevoegd,  hangende  de  administratieve 
beroepsprocedure en op vraag van de verwerende partij, werden aangepast.  
 
Nog  los  van  de  vraag  of  vermelde  aanpassing  kan  worden  aangemerkt  als  een  beperkte 
aanpassing  met  betrekking  tot  kennelijk  bijkomstige  zaken,  stelt  de  Raad  vast  dat,  gegeven 
artikel  4.3.1,  §1,  tweede  lid  VCRO,  zoals  dit  gold  ten  tijde  van  de  bestreden  beslissing,  geen 
ruimte  tot  interpretatie  laat.  Een  aanpassing  van  de  ter  beoordeling  voorgelegde  plannen  is 
zonder meer enkel mogelijk in eerste administratieve aanleg. 
 
Het middel is gegrond. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. Het beroep wordt ontvankelijk en gegrond verklaard. 
 
2. De beslissing van de deputatie van de provincieraad van Limburg op datum van 12 november 
2009 wordt vernietigd. 
 
3. De Raad beveelt de verwerende partij een nieuwe beslissing te nemen omtrent het beroep van 
de  tussenkomende  partij  tegen  de  beslissing  van  het  college  van  burgemeester  en  schepenen 
van  8  juni  2009  van  de  gemeente  Peer  waarbij  een  vergunning  wordt  geweigerd  voor  het 
verbouwen  van  een  eengezinswoning  en  het  bouwen  van  een  paardenstal  op  een  perceel 
gelegen  te  .........  en  met  als  kadastrale  omschrijving  .........  en  dit  binnen  een  termijn  van  drie 
maanden te rekenen vanaf de betekening van huidig arrest. 
 
4. Er zijn geen kosten. 
 
 
Dit arrest is uitgesproken te Brussel, in openbare terechtzitting op 2 februari 2011, door de Raad 
voor Vergunningsbetwistingen, derde kamer, samengesteld uit: 
 
 
 
 
Filip VAN ACKER, 
 
 
 
Eddie CLYBOUW, 
 
 
De griffier, 
 
 
 
Eddie CLYBOUW 

De voorzitter van de derde kamer, 

voorzitter van de derde kamer, 

Filip VAN ACKER 

met bijstand van 

griffier. 

 

 

 

 

 

 

 

 

 

RvVb - 11 

 

