 

 

 
 
In zake: 
 
 
 
 
 
 
 
 
 
 
 
 

RAAD VOOR VERGUNNINGSBETWISTINGEN 

ARREST 

nr. A/2010/0047 van 22 december 2010 

in de zaak 2010/0123/A/3/0110 

de gemeente Middelkerke, vertegenwoordigd door de burgemeester en 
de gemeentesecretaris 
 
verzoekende partij 
 
tegen: 
 
de  GEWESTELIJKE  STEDENBOUWKUNDIGE  AMBTENAAR  van  het 
Agentschap Ruimte en Erfgoed, afdeling West-Vlaanderen 
 
verwerende partij 
 

I. 

VOORWERP VAN DE VORDERING 

 
De  vordering,  ingesteld  bij aangetekende brief van  21  december  2009,  strekt  tot de vernietiging 
van  de  beslissing  van  de  gewestelijke  stedenbouwkundige  ambtenaar  van  het  Agentschap 
Ruimte  en  Erfgoed,  afdeling  West-Vlaanderen,  op  datum  van  2  december  2009,  waarbij  de 
stedenbouwkundige vergunning is geweigerd voor het afbreken van de oude gemeenteschool en 
het  plaatsen  van  nieuwe  infrastructuur  op  een  perceel  gelegen  te  .........  en  met  als  kadastrale 
omschrijving .......... 
 
 

II. 

VERLOOP VAN DE RECHTSPLEGING 

 
De verwerende partij heeft geen antwoordnota ingediend. Zij heeft wel het originele administratief 
dossier neergelegd. De verzoekende partij heeft geen wederantwoordnota ingediend. 
 
De partijen zijn opgeroepen voor de openbare terechtzitting van 20 oktober 2010. 
 
Kamervoorzitter Filip VAN ACKER heeft verslag uitgebracht. 
 
De  heer  Michel  LANDUYT,  burgemeester  en  de  heren  Frank  UREEL  en  Stijn  VAN  LOOCK, 
ambtenaren, die verschijnen voor de verzoekende partij, zijn gehoord. 
 
De  verwerende  partij,  hoewel  behoorlijk  opgeroepen,  is  niet  ter  zitting  verschenen.  Gelet  op 
artikel  4.8.24  VCRO  verhindert  de  afwezigheid  van  partijen  de  geldigheid  van  de  zitting,  en 
derhalve van de behandeling van de zaak, echter niet. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 

RvVb - 1 

 

III. 

FEITEN 

 
Op  17  september  2009  (datum  van  het  ontvangstbewijs)  dient  de  verzoekende  partij  bij  de 
verwerende  partij  een  aanvraag  in  voor  een  stedenbouwkundige  vergunning  voor  “het  afbreken 
van  de  oude  gemeenteschool  en  het  plaatsen  van  nieuwe  infrastructuur”.  De  aanvraag  heeft 
betrekking op een perceel gelegen te ......... en met als kadastrale omschrijving .......... 
 
De aanvraag voorziet in de afbraak van het schoolgebouw, de overdekte constructie en betonnen 
afsluitingen. Ter vervanging, komt er een nieuw, houten gebouw onder stalen dakpanplaten, op 
grotere afstand van de linker perceelsgrens, ten opzichte waarvan een dienstweg voorzien is. Het 
gebouw heeft als bestemming gemeenschapszaal, keuken en sanitair. Aan de rechterzijde wordt 
aansluitend  voorzien  in  een  terras/evenementenruimte  en  aan  de  achterzijde  wordt  een 
speelzone  gecreëerd.  Vooraan  wordt  voorzien  in  een  informatieruimte/fietsennetwerk,  een 
fietsenstalling  en  een  inkomsas.  Achteraan  wordt  voorzien  in  een  toegang  voor  dienstwagens, 
die aansluit op de .......... 
 
Het  perceel  is,  zo  blijkt  uit  de  bestemmingsvoorschriften  van  het  bij  koninklijk  besluit  van  26 
januari  1977  vastgestelde  gewestplan  Oostende-Middenkust,  gelegen  in  woongebied  met 
landelijk karakter. Het perceel is niet gelegen binnen de grenzen van een goedgekeurd bijzonder 
plan  van  aanleg  of  ruimtelijk  uitvoeringsplan,  noch  binnen  de  grenzen  van  een  behoorlijk 
vergunde en niet vervallen verkaveling. De schoolsite, ........., is opgenomen in de inventaris van 
het bouwkundig erfgoed. 
 
Ter  gelegenheid  van  het  openbaar  onderzoek,  georganiseerd  van  24  juli  2009  tot  24  augustus 
2009, worden geen bezwaarschriften ingediend. 
 
Het advies van 8 augustus 2009 van de brandweer van de verzoekende partij is gunstig.  
 
Het advies van 24 augustus 2009 van de technische dienst van de verzoekende partij is gunstig.   
 
Het  advies  van  8  september  2009  van  het  college  van  burgemeester  en  schepenen  van  de 
verzoekende partij is gunstig. 
 
Het  advies  van  22  oktober  2009  van  de  cel  Archeologie  van  het  Agentschap  RO-Vlaanderen 
(thans het Agentschap Ruimte en Erfgoed) is gunstig, onverminderd de vondstmeldingsplicht. 
 
Het advies van 3 november 2009 van het bestuur Middenkustpolder is gunstig.  
 
Het advies van 4 november 2009 van het Agentschap Wegen en Verkeer is gunstig. 
 
Het  advies  van  9  november  2009  van  de  gewestelijk  erfgoedambtenaar  van  de  cel  Onroerend 
Erfgoed  van  het  Agentschap  RO-Vlaanderen  (thans  het  Agentschap  Ruimte  en  Erfgoed)  is 
ongunstig en doet de volgende overwegingen gelden: 
 

“… 
Overwegende dat: 
•  de  gemeenteschool  bestaande  uit  een  schoolmeesterswoning  en  klassenvleugel  is 
opgenomen in de inventaris van het bouwkundig erfgoed als fraai voorbeeld van een 
dorpsschool gebouwd na de Eerste Wereldoorlog; 

•  de aanvraag de sloop van de klassenvleugel en nutsgebouw betreft; 
•  de waardevolle schoolmeesterswoning behouden blijft; 

RvVb - 2 

 

•  de  klassenvleugel  werd  opgenomen  omwille  van  zijn  typologie  en  contextwaarde. 

Deze contextwaarde is nog steeds aanwezig; 

•  de sloop van het gebouw niet gemotiveerd wordt; 
•  dient onderzocht te worden of de nieuwe bestemming als gemeenschapszaal, mits de 

nodige aanpassingen, zich kan inpassen in het bestaande gebouw; 

•  dat  de  afweging  erfgoed  dient  meegenomen  te  worden  in  de  volledige  beoordeling 
van  deze  bouwaanvraag  met  zijn  verschillende  maatschappelijke  en  ruimtelijke 
aspecten: 

restauratue-renovatie  van  de  klassenvleugel 

 
Wij  beoordelen  deze  aanvraag  tot  sloop  van  de  voormalige  klassenvleugel  ongunstig. 
Een 
functie  van  de  nieuwe 
gemeenschapszaal  en  met  behoud  van  de  specifieke  erfgoedwaarden  is  ons  inziens 
mogelijk. Het behoud van deze typische architectuur draagt bij tot de herwaardering van 
het waardevol lokaal erfgoed van Middelkerke. 
…” 

in 

 
Met  een  besluit  van  2  december  2009  weigert  de  verwerende  partij  de  stedenbouwkundige 
vergunning en voert hiertoe de volgende motieven aan: 
 
 
 

“… 
Beoordeling van de goede ruimtelijke ordening   
Deze  beoordeling  –  als  uitvoering  van  art.  1.1.4.  van  de  Vlaamse  Codex  Ruimtelijke 
Ordening    gericht  op  een  duurzame  ruimtelijke  ontwikkeling  en  met  oog  voor  de 
ruimtelijke  draagkracht,  de  gevolgen  voor  het  leefmilieu  en  de  culturele,  economische, 
esthetische en sociale gevolgen – houdt rekening met de volgende criteria als uitvoering 
van art. 4.3.1. van de codex: 
 
De  klassenvleugel  heeft,  samen  met  de  schoolmeesterswoning,  lokale  erfgoedwaarde. 
Het  project  voorziet  in  de  sloop  ervan  om  de  bouw  van  een  nieuw  gemeeschapszaaltje 
mogelijk te maken. Er is echter niet onderzocht of het vooropgestelde programma in het 
bestaande pand kan worden georganiseerd. Wel staat vast dat de architecturale kwaliteit 
van  de  nieuwe  constructie  de  kwaliteit  van  het  bestaande  pand  niet  evenaart.  Om  die 
reden wordt de aanvraag geweigerd. 
 
In  bijkomende  orde  merk  ik  op  dat  geen  beoordeling  kan  gemaakt  worden  van  het 
mobiliteitseffect dat het zaaltje kan hebben; op het perceel worden geen parkeerplaatsen 
voor wagens voorzien. Bovendien dient het dossier te worden aangevuld op basis van de 
bepalingen  van  de  gewestelijke  hemelwaterverordening.  Er  dient  te  worden  voorzien  in 
een  operationele  pompinstallatie  en  de  aftappunten  dienen  te  worden  aangeduid,  zodat 
effectief gebruik van hemelwater mogelijk is. 
 
Ook dient het materiaalgebruik te worden verduidelijkt en dient verduidelijkt in welke mate 
de nieuwe functie hinder kan veroorzaken ten opzichte van de aanpalenden. 
 
Algemene conclusie 
De aanvraag wordt geweigerd 
 
…” .  

 
 Dit is de bestreden beslissing. 
 
 

RvVb - 3 

 

IV. 

ONTVANKELIJKHEID VAN DE VORDERING TOT VERNIETIGING 

 

A.  Tijdigheid van het beroep 

 
De bestreden  beslissing werd  betekend op 2  december  2009. De  vordering  tot  vernietiging  van 
het besluit van 2 december 2009 werd ingesteld met een aangetekende brief van 21 december 
2010 en is derhalve tijdig. 
 

B.  Schending van artikel 4.8.16, §3, tweede lid, 5° VCRO 

 
De registratie van een inkomend verzoekschrift conform artikel 4.8.17, §1 VCRO door de griffier 
van  de  Raad,  ongeacht  of  deze  registratie  geschiedt  na  regularisatie  conform  artikel  4.8.17,  §2 
VCRO,  moet  in  essentie  worden  aangemerkt  als  de  beoordeling  van  de  vormelijke  volledigheid 
van  het  betrokken  verzoekschrift  en  impliceert  geenszins,  ook  niet  gedeeltelijk,  de  bevestiging 
van de ontvankelijkheid van het verzoekschrift.  
 
De registratie van een verzoekschrift verhindert derhalve niet dat het beroep tot schorsing en/of 
vernietiging in voorkomend geval alsnog onontvankelijk wordt verklaard indien vastgesteld moet 
worden dat de in het verzoekschrift vervatte grieven inhoudelijk niet kunnen beschouwd worden 
als een omschrijving van de geschonden geachte regelgeving, stedenbouwkundige voorschriften 
of  beginselen  van  behoorlijk  bestuur,  met  inbegrip  van  de  wijze  waarop  deze  regelgeving, 
voorschriften  of  beginselen  naar  het  oordeel  van  de  verzoekende  partij  geschonden  wordt  of 
worden. 
 
De  Raad  dient  vast  te  stellen  dat  het  voorliggende  verzoekschrift  in  essentie  moet  aangemerkt 
worden  als  een  loutere  opsomming    van  redenen  op  grond  waarvan  de  stedenbouwkundige 
vergunning  naar  het  oordeel  van  de  verzoekende  partij  wel  had  verleend  kunnen  worden.  De 
Raad  is  van  oordeel  dat  een  dergelijke  opsomming  niet  kan  beschouwd  worden  als  een 
omschrijving  van  de  geschonden  geachte  regelgeving,  stedenbouwkundige  voorschriften  of 
beginselen  van  behoorlijk  bestuur,  met  inbegrip  van  de  wijze  waarop  deze  regelgeving, 
voorschriften  of  beginselen  naar  het  oordeel  van  de  verzoekende  partij  geschonden  wordt  of 
worden. 
 
De Raad moet bijgevolg noodzakelijk besluiten tot de onontvankelijkheid van het beroep. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. Het beroep wordt onontvankelijk verklaard. 
 
2. De kosten van het beroep, bepaald op 175 euro, komen ten laste van de verzoekende partij. 
 
 
Dit  arrest  is  uitgesproken  te  Brussel,  in  openbare  terechtzitting  op  22  december  2010,  door  de 
Raad voor Vergunningsbetwistingen, derde kamer, samengesteld uit: 
 
 
Filip VAN ACKER, 
 
 
 
Eddie CLYBOUW, 

voorzitter van de derde kamer, 

met bijstand van 

 

 

griffier. 

RvVb - 4 

 

 

 
 
De griffier, 
 
 
 
 
 
Eddie CLYBOUW 

 

 

 

 

 

 

De voorzitter van de derde kamer, 

Filip VAN ACKER 

RvVb - 5 

 

