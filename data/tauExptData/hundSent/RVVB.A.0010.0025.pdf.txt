RAAD VOOR VERGUNNINGSBETWISTINGEN 

ARREST 

nr. A/2010/0025 van 15 september 2010 

in de zaak 2009/0120/A/3/0121 

.......... 

 

verzoekende partij 
 
tegen: 
 
de deputatie van de provincieraad van WEST-VLAANDEREN 
 
verwerende partij 
 
 
 

 

 

 
 
In zake: 
 
 
 
 
 
 
 
 
 
 
 
 
 
 

I. 

VOORWERP VAN DE VORDERING 

 
De  vordering,  ingesteld  bij aangetekende brief van  21  december  2009,  strekt  tot de vernietiging 
van de beslissing van de deputatie van de provincieraad van West-Vlaanderen op datum van 10 
december  2009,  waarbij  aan  verzoekende  partij  de  stedenbouwkundige  vergunning  werd 
geweigerd voor het aanbouwen van een veranda op een perceel, gelegen te .......... 
 
 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een afschrift van het  administratief 
dossier neergelegd. De verzoekende partij heeft een wederantwoordnota ingediend. 
 
De partijen zijn opgeroepen voor de openbare terechtzitting van 28 april 2010. 
 
Kamervoorzitter Filip VAN ACKER heeft verslag uitgebracht. 
 
De verzoekende partij is gehoord. De verwerende partij, hoewel behoorlijk opgeroepen, is niet ter 
zitting verschenen. Zij heeft zich met een brief van 27 april 2010 verontschuldigd. Gelet op artikel 
4.8.24 VCRO verhindert de afwezigheid van partijen de geldigheid van de zitting, en derhalve van 
de behandeling van de zaak, echter niet. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 
 

RvVb - 1 

 

III. 

FEITEN 

 
Op  26  maart  2008  (datum  van  het  ontvangstbewijs)  dient  de  verzoekende  partij  bij  het  college 
van  burgemeester  en  schepenen  van  de  stad  Brugge  een  aanvraag 
in  voor  een 
stedenbouwkundige  vergunning  voor  “het  aanbouwen  van  een  veranda”.  De  aanvraag  heeft 
betrekking op een perceel, gelegen te ........., en met als kadastrale omschrijving .......... 
 
Het perceel is, zo blijkt uit de bestemmingsvoorschriften van het bij koninklijk besluit van 7 april 
1977  vastgestelde  gewestplan  Brugge-Oostkust,  gelegen  in  woongebied.  Het  perceel  is  tevens 
gelegen  binnen  de  omschrijving  van  een  behoorlijk  vergunde,  niet  vervallen  verkaveling  van  17 
juli  1967  (lot  1  en  2).  Het  perceel  is  niet  begrepen  in  een  gebied  waarvoor  een  goedgekeurd 
bijzonder plan van aanleg of een ruimtelijk uitvoeringsplan geldt. 
 
De aanvraag beoogt het aanbouwen van een veranda aan een niet vergunde woning. Vermelde 
woning werd opgericht tussen 23 september 1968 en 11 december 1969 in strijd met de door het 
college  van  burgemeester  en  schepenen  van  Sint-Kruis  op  23  september  1968  verleende 
stedenbouwkundige vergunning voor het oprichten van garages achteraan op lot 2 van vermelde 
verkaveling. 
 
Op 23 januari 2009 stelt het college van burgemeester en schepenen van de stad Brugge aan de 
gewestelijke  stedenbouwkundige  ambtenaar  voor  om  af  te  wijken  van  de  bepalingen  van  de 
verkaveling  inzake  de  perceelsafmetingen  en/of  de  afmetingen,  de  plaatsing  en  het  uiterlijk  van 
de bouwwerken. 
 
Ter  gelegenheid  van  het openbaar  onderzoek,  georganiseerd  van 19 juni 2008  tot 18 juli  2008, 
wordt één bezwaarschrift ingediend. 
 
Met een beslissing van 23 juli 2009 oordeelt de gewestelijke stedenbouwkundige ambtenaar dat 
de door het college van burgemeester en schepenen van de stad Brugge voorgestelde afwijking 
niet  kan  worden  toegestaan.  De  gewestelijke  stedenbouwkundige  ambtenaar  motiveert  haar 
standpunt als volgt: 
 

“… 
HET AFWIJKINGSVOORSTEL IS NIET CONFORM DE FORMELE BEPALINGEN VAN ARTIKEL 49. 
 
HET VOORSTEL GEEFT AANLEIDING TOT EEN ONEIGENLIJKE WIJZIGING VAN DE VOORSCHRIFTEN. 
 
HET VOORSTEL TAST DE ALGEMENE STREKKING VAN HET PLAN AAN. 
 
HET VOORSTEL BRENGT DE GOEDE RUIMTELIJKE ORDENING IN HET GEDRANG. 
 
Dergelijke afwijking waarbij voorzien wordt in het ombouwen van een garagegebouw tot een 
bijkomende  woning  in  2  lijn,  dit  wil  zeggen  achteraan  de  percelen  1  en  2,  daarbij  ook  nog 
dwars ingeplant  op de loten 1 en 2, betekent een oneigenlijke wijziging van de verkaveling 
met een duidelijk bezwarende ruimtelijke impact op de buureigendommen. Het voorzien van 
een bijkomende woning in de tuinzone dient trouwens ook nog beschouwd te worden als een 
bestemmingsafwijking war niet valt binnen de toepassingsmogelijkheden van artikel 49. 
Juridisch  is  tevens  ook  duidelijk  dat  de  oorspronkelijk  vergunde  garage  niet  gebouwd  is 
conform de vergunning en we hier te maken hebben met een bouwovertreding, wat trouwens 
werd vastgesteld op 11 december 1969 en nogmaals via een PV van 12 maart 2002, waarbij 
de procedures nog lopende zijn. De garage zou nu al in gebruik zijn als woning (aanduiding 
op plan). 

RvVb - 2 

 

Het verbouwen van een onvergund gebouw, zowel qua volume als bestemming, is juridisch 
trouwens niet mogelijk. 
Hier  kan  enkel  een  verkavelingswijziging  afgewogen  worden,  waarbij  nu  al  kan  gbesteld 
worden dat het bouwen van een woning in 2° lijn met een dergelijke inplantingsvorm (dicht 
tegenaan  de  perceelsgrenzen  =  2.00m  zijperceelsgrens,  0,50m  achterperceelsgrens)  ter 
hoogte van de tuinzones van de buureigendommen geen evidentie is. 
…” 

 
Op 28 augustus 2009 verklaart het college van burgemeester en schepenen van de stad Brugge 
dat  het  tijdens  het  openbaar  onderzoek  ingediende  bezwaar  ontvankelijk  doch  ongegrond  is 
aangezien  er  voldoende  afstand  tot  de  perceelsgrenzen  is  om  de  privacy  te  waarborgen.  Met 
dezelfde  beslissing  weigert  het  college  van  burgemeester  en  schepenen  van  de  stad  Brugge, 
gelet  op  het  bindend  advies  van  de  gewestelijke  stedenbouwkundige  ambtenaar,  de  aanvraag 
van de verzoekende partij. 
 
Tegen  deze  beslissing  stelt  de  verzoekende  partij  op  28  september  2009  beroep  in  bij  de 
verwerende partij. 
 
In  zijn  verslag  van  18  november  2009  adviseert  de  provinciale  stedenbouwkundige  ambtenaar 
om  het  beroep  ongegrond  te  verklaren  en  de  stedenbouwkundige  vergunning  te  weigeren.  De 
provinciale stedenbouwkundige ambtenaar wijst hierbij op de volgende elementen: 
 

“… 
3B TOETSING AAN WETTELIJKE EN REGLEMENTAIRE BEPALINGEN 

… 
De aanvraag ligt in een goedgekeurde niet vervallen verkaveling van 1967, die vijf bouwloten 
heeft  voorzien  met  een  voorbouwlijn  dicht  bij  de  ..........  De  verkaveling  voorziet  niet  in  de 
mogelijkheid om een woning te voorzien achteraan de percelen. 
 
De  bestaande  constructie  wordt  trouwens  wederrechtelijk  als  woning  gebruikt.  Een 
onvergunde  constructie  die  juridisch  voor  onbestaande  moet  beschouwd  worden,  kan  niet 
worden uitgebreid. 
 
3C BEOORDELING VAN DE GOEDE RUIMTELIJKE ORDENING 

 
Bouwen in de 2de bouwlijn lijkt in huidig geval door de gewenning aan de situatie sinds 1970 
en  door  het  feit  dat  de  aanvrager  zelf  eigenaar  is  van  de  woning  aan  de  straat  weinig 
problematisch.  
De  situatie  dient  echter  op  lagere  termijn  te  worden  beschouwd  en  betekent  zeer  een 
aantasting van de kwaliteit van de aanpalende percelen. 
Bovendien  staat  de  illegale  woning  temidden  van  de  tuinzone  van  de  .........  en  .........  wat 
bezwaarlijk  als  goede  ruimtelijke  kan  worden  bestempeld,  laat  staan  dat  dit  ruimtelijk 
aanvaardbaar is. 
Tot slot kan nog gesteld worden dat het oneigenlijk gebruik van de vijf garages zeker geen 
gunstig  effect  heeft  voor  de  oorspronkelijke  en  huidige  parkeerbehoeften  in  de  nabije 
omgeving. 
 
Gelet op de legaliteitsbelemmering is een opportuniteitsbeoordeling echter irrelevant. 
 
3D CONCLUSIE EN VOORSTEL 

 
Het ontwerp voorziet in het bouwen van een veranda bij een bestaande wederrechtelijk als 

RvVb - 3 

 

woning gebruikte en verbouwde constructie. 
Een  onvergunde  constructie  die  juridisch  voor  onbestaande  moet  beschouwd  worden,  kan 
niet worden uitgebreid. 
…”  

 
Gegeven  het  verslag  van  de  provinciale  stedenbouwkundige  ambtenaar  en  na  de  verzoekende 
partij  op  26  november  2009  te  hebben  gehoord,  beslist  de  verwerende  partij  op  10  december 
2009 om het beroep van de verzoekende partij ontvankelijk doch ongegrond te verklaren en de 
stedenbouwkundige vergunning bijgevolg te weigeren.  
 
Dit is het bestreden beslissing. 
 
 

IV. 

ONTVANKELIJKHEID VAN DE VORDERING TOT ANNULATIE 

 

A.  Tijdigheid van het beroep 

 
De bestreden beslissing werd op 11 december 2009 door de verwerende partij betekend aan de 
verzoekende  partij.  Het  beroep  werd  ingesteld  met  een  ter  post  aangetekende  brief  van  21 
december 2009 en is bijgevolg tijdig. 
 
 

B.  Schending van artikel 4.8.16, §3, tweede lid, 5° VCRO 

 
Standpunt van de partijen 
 
De verwerende partij roept de onontvankelijkheid van het voorliggende verzoekschrift in stellende 
dat: 
 

“… 
Overeenkomstig  artikel  4.8.16  van  de  Vlaamse  Codex  Ruimtelijke  Ordening,  dient  het 
verzoekschrift ondermeer een omschrijving bevatten van: 

a)  de  geschonden  geachte  regelgeving,  stedenbouwkundige  voorschriften  of 

beginselen van behoorlijk bestuur; 

b)  de  wijze  waarop  deze  regelgeving,  voorschriften  of  beginselen  naar  het  oordeel 

van de verzoekende partij geschonden wordt of worden. 

 
In  casu  bevat  het  beroepsschrift  een  uiteenzetting  van  de  feiten  met  een  parafrasering 
van zowel het advies van de gewestelijke stedenbouwkundige ambtenaar als die van de 
provinciale  stedenbouwkundige  ambtenaar.  Evenwel  wordt  niet  aangevoerd  op  welke 
wijze  de  deputatie  enige  wettelijke  of  reglementaire  bepaling  zou  hebben  geschonden. 
Verzoekende partij beperkt zich tot het verwijzen naar ‘tegenstrijdigheden en misleidende 
verklaringen  van  de provinciale  stedenbouwkundige  ambtenaar’  zonder  dit concreet  aan 
te tonen. Feitelijk strekt het verzoekschrift zich tot het argumenteren waarom de aanvraag 
ruimtelijk  wel  aanvaardbaar  is,  terwijl  de  vergunning  ook  om  juridische  redenen  is 
geweigerd.  Ondermeer  is  de  woning  waarvoor  de  uitbreiding  wordt  aangevraagd,  niet 
vergund  en is  ze  zelfs  in  strijd  met  de  verkaveling (een  verkaveling  die  de  verzoekende 
partij nota bene zelfs mee heeft ingediend ! – zie bijlage 3) Bovendien werd vastgesteld 
dat de plannen niet toelaten om een duidelijk beeld te kunnen krijgen van de aanvraag. 
Niettegenstaande daarvan blijft de verzoekende partij hameren op het feit dat de woning 
destijds is gedoogd en dat de aanvraag ruimtelijk aanvaardbaar is. Het feit dat de woning 
in  het  kader  van  de  handhaving  wordt  gedoogd,  betekent  niet  dat  zij  als  vergund  moet 

RvVb - 4 

 

worden beschouwd. 
…” 

 
In haar repliek op deze exceptie voert de verzoekende partij enkel aan dat de verwerende partij 
haar zou hebben misleid door enerzijds te stellen dat tegen de beslissing van 10 december 2009 
beroep  kon  worden  aangetekend  bij  de  Raad  terwijl  de  verwerende  partij  in  haar  antwoordnota 
anderzijds  opwerpt  dat  de  Raad,  als  administratief  rechtscollege,  de  toelaatbaarheid  van  de 
stedenbouwkundige vergunning niet kan onderzoeken. 
 
Beoordeling door de Raad 
 
De registratie van een inkomend verzoekschrift conform artikel 4.8.17, §1 VCRO door de griffier 
van  de  Raad,  ongeacht  of  deze  registratie  geschiedt  na  regularisatie  conform  artikel  4.8.17,  §2 
VCRO,  moet  in  essentie  worden  aangemerkt  als  de  beoordeling  van  de  vormelijke  volledigheid 
van  het  betrokken  verzoekschrift  en  impliceert  geenszins,  ook  niet  gedeeltelijk,  de  bevestiging 
van de ontvankelijkheid van het verzoekschrift.  
 
De registratie van een verzoekschrift verhindert derhalve niet dat het beroep tot schorsing en/of 
vernietiging in voorkomend geval alsnog onontvankelijk wordt verklaard indien vastgesteld moet 
worden dat de in het verzoekschrift vervatte grieven inhoudelijk niet kunnen beschouwd worden 
als een omschrijving van de geschonden geachte regelgeving, stedenbouwkundige voorschriften 
of  beginselen  van  behoorlijk  bestuur,  met  inbegrip  van  de  wijze  waarop  deze  regelgeving, 
voorschriften  of  beginselen  naar  het  oordeel  van  de  verzoekende  partij  geschonden  wordt  of 
worden. 
 
De  Raad  stelt  vast  dat  het  voorliggende  verzoekschrift  in  essentie  uitsluitend  antwoordt  op 
elementen uit het bestreden besluit, doch slechts in die zin dat stelselmatig het tegendeel wordt 
beweerd,  zonder  dat  concrete  gegevens  worden  aangereikt.  De  verzoekende  partij  stuurt  met 
haar beroep dan ook kennelijk enkel aan op een uitspraak van de Raad over de opportuniteit van 
het  afleveren  van  de  door  haar  nagestreefde  stedenbouwkundige  vergunning.  Gelet  op  artikel 
4.8.1, tweede lid VCRO en artikel 4.8.3, §1, eerste lid VCRO komt het evenwel niet toe aan de 
Raad om een dergelijke uitspraak te doen.  
 
De  Raad  dient  bijkomend  vast  te  stellen  dat  het  voorliggende  verzoekschrift,  zelfs  na 
regularisatie,  geen  omschrijving  bevat  van  de  geschonden  geachte 
regelgeving, 
stedenbouwkundige voorschriften of beginselen van behoorlijk bestuur en derhalve evenmin van 
de  wijze  waarop  deze  regelgeving,  voorschriften  of  beginselen  naar  het  oordeel  van  de 
verzoekende partij geschonden wordt of worden. 
 
De exceptie dient aangenomen te worden. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. Het beroep wordt onontvankelijk verklaard. 
 
2. De kosten van het beroep, bepaald op 175 euro, komen ten laste van de verzoekende partij. 
 
 
Dit  arrest  is uitgesproken  te  Brussel, in  openbare  terechtzitting op  15  september  2010,  door  de 
Raad voor Vergunningsbetwistingen, derde kamer, samengesteld uit: 
 

RvVb - 5 

 

voorzitter van de derde kamer, 

 

 

 

 

 

met bijstand van 

 
Filip VAN ACKER, 
 
 
 
Hildegard PETTENS,  toegevoegd griffier. 
 
 
De toegevoegd griffier, 
 
 
 
 
 
Hildegard PETTENS 

 

 

De voorzitter van de derde kamer, 

Filip VAN ACKER 

RvVb - 6 

 

