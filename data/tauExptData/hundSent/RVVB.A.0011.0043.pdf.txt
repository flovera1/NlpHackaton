 

 

 
 
In zake:  
 

 

 

RAAD VOOR VERGUNNINGSBETWISTINGEN 

ARREST 

nr. A/2011/0043 van 6 april 2011 
in de zaak 2010/0412/A/3/0372 

 

 

de heer  ........., wonende te  9450 Heldergem, .........  
  
verzoekende partij 
 
tegen:   
 
de deputatie van de provincieraad van OOST-VLAANDEREN 
 
vertegenwoordigd door: 
de heer Johan KLOKOCKA 
  
verwerende partij 
 

Tussenkomende       de nv ......... 
partij :   

 

 
bijgestaan en vertegenwoordigd door: 
advocaat Carina VAN CAUTER 
kantoor houdende te 9552 Herzele, Pastorijstraat 30 
bij wie keuze van woonplaats wordt gedaan 

 

 
 

I. 

VOORWERP VAN DE VORDERING 

 
De vordering, ingesteld bij aangetekende brief van 27 april 2010, strekt tot de vernietiging van het 
besluit van de deputatie van de provincieraad van Oost-Vlaanderen van 25 maart 2010. 
 
Met dit besluit heeft de deputatie het administratief beroep van de tussenkomende partij tegen de 
weigeringsbeslissing  van het college van burgemeester en schepenen van de gemeente Haaltert 
van 9 november 2009 ingewilligd. 
 
De  deputatie  heeft  aan  de  tussenkomende  partij  de  stedenbouwkundige  vergunning  verleend 
volgens  ingediend  plan  voor  het  bouwen  van  een  appartementsgebouw  met  garages  en  een 
eengezinswoning na het slopen van de bestaande gebouwen.  
 
Het betreft een perceel gelegen te 9450 Heldergem, ......... en met kadastrale omschrijving .......... 
 
 
 
 
 
 
 

RvVb - 1 

 

II. 

VERLOOP VAN DE RECHTSPLEGING 

 
De verwerende partij heeft  geen antwoordnota ingediend en een afschrift van het administratief 
dossier  neergelegd.  De  verzoekende  partij  heeft  geen  wederantwoordnota  ingediend.  De 
tussenkomende partij heeft een schriftelijke uiteenzetting ingediend. 
 
De  partijen  zijn  opgeroepen  voor  de  openbare  terechtzitting  van  15  december  2010,  alwaar  de 
vordering tot vernietiging werd behandeld. 
 
De heer ......... in persoon, de heer Johan KLOKOCKA die verschijnt voor de verwerende partij, 
en advocaat Jürgen DE STAERCKE die loco advocaat Carina VAN CAUTER verschijnt voor de 
tussenkomende partij, zijn gehoord. 
 
De  voorzitter  legt  de  verzoekende  partij  uit  dat  de  ontvankelijkheid  van  haar  vordering  wordt 
betwist door de tussenkomende partij. Met instemming van de verwerende en de tussenkomende 
partij,  stelt  de  voorzitter  de  behandeling  van  de  zaak  uit  teneinde  de  verzoekende  partij  toe  te 
laten om, al dan niet met bijstand van een raadsman, een antwoord te formuleren op de door de 
tussenkomende  partij  ingeroepen  excepties.  De  verzoekende  partij  krijgt  hiertoe  de  tijd  tot  15 
januari  2011  waarna  de  tussenkomende  partij  14  dagen  krijgt  om  desgevallend  een  repliek  te 
formuleren. 
 
Met  een  op  24  december  2010  gedateerde  en  op  13  januari  2011  ter  post  aangetekende  brief 
heeft  de  verzoekende  partij  een  ‘schriftelijke  uiteenzetting  van  de  omwonende  rechtstreeks 
betrokkenen’ aan de Raad bezorgd. De tussenkomende partij heeft hierop geantwoord met een 
aanvullende nota van 27 januari 2011. De partijen zijn vervolgens opgeroepen voor de openbare 
terechtzitting van 30 maart 2011, alwaar de vordering tot vernietiging werd behandeld. 
 
Kamervoorzitter Filip VAN ACKER heeft verslag uitgebracht.  
 
De  heer  Johan  KLOKOCKA  die  verschijnt  voor  de  verwerende  partij  en  advocaat  Jürgen  DE 
STAERCKE  die  loco  advocaat  Carina  VAN  CAUTER  verschijnt  voor  de  tussenkomende  partij, 
zijn gehoord.  
 
De  verzoekende  partij,  hoewel  behoorlijk  opgeroepen,  is  niet  ter  zitting  verschenen.  Gelet  op 
artikel 4.8.24 VCRO verhindert de afwezigheid van partijen de geldigheid van de zitting, en dus 
van de behandeling van de zaak, echter niet. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
De nv ......... vraagt met een op 14 juli 2010 ter post aangetekend verzoekschrift om in het geding 
te mogen tussenkomen. 
 
De voorzitter van de derde kamer heeft vastgesteld, met een beschikking van 26 juli 2010, dat er 
grond  is  om  het  verzoek  in  te  willigen  en  dat  de  verzoeker  tot  tussenkomst  aangemerkt  kan 
worden als belanghebbende in de zin van artikel 4.8.16, §1, eerste lid VCRO voor wat betreft de 
behandeling van de vordering tot vernietiging. 

RvVb - 2 

 

Met  dezelfde  beschikking  werd  de  verzoekende  partij  tot  tussenkomst  verzocht  om  binnen  een 
termijn van vijf dagen, te rekenen vanaf de betekening van de beschikking van 26 juli 2010,  de 
actueel  geldende  statuten  van  de  vennootschap,  evenals  de  beslissing  van  het  daartoe 
gemachtigde orgaan om in rechte op te treden, bij de Raad ter griffie in te dienen.  
 
De  Raad  stelt  vast  dat  de  verzoekende  partij  tot  tussenkomst  per  aangetekende  brief  van  3 
augustus  2010  deze  stukken  heeft  voorgelegd.  Hiermee  heeft  de  verzoekende  partij  tot 
tussenkomst voldaan aan de door de Raad gestelde voorwaarde en kan aldus definitief worden 
toegelaten in de procedure tot vernietiging. 
 
 

IV. 

FEITEN 

 
Een  eerste  aanvraag  voor  een  stedenbouwkundige  vergunning  voor  het  bouwen  van  twee 
appartementsblokken  wordt  op  24  september  2007  geweigerd.  Het  beroep  tegen  deze 
weigeringsbeslissing bij de deputatie wordt ingetrokken op 12 december 2007. Op 15 december 
2008  weigert  het  college  van  burgemeester  en  schepenen  een  stedenbouwkundige  vergunning 
voor het bouwen van een gelijkaardig project met 11 woongelegenheden.  
 
Op  24  juli  2009  (datum  van  het  ontvangstbewijs)  dient  de  tussenkomende  partij  bij  het  college 
van  burgemeester  en  schepenen  van  Haaltert  een  aanvraag  in  voor  een  stedenbouwkundige 
vergunning  voor 
“het  bouwen  van  een  appartementsgebouw  met  garages  en  een 
eengezinswoning na het slopen van de bestaande gebouwen”.  
 
Het perceel is, zo blijkt uit de bestemmingsvoorschriften van het bij koninklijk besluit van  30 mei 
1978 vastgestelde gewestplan ‘Aalst-Ninove-Geraardsbergen-Zottegem’, gelegen in woongebied 
met landelijk karakter.  
 
Het  perceel  is  niet  gelegen  binnen  een  gebied  waarvoor  een  goedgekeurd  bijzonder  plan  van 
aanleg  of  ruimtelijk  uitvoeringsplan  geldt,  noch  binnen  de  omschrijving  van  een  behoorlijk 
vergunde, niet vervallen verkaveling. 
 
Naar  aanleiding  van  het  openbaar  onderzoek,  georganiseerd  van  31  juli  2009  tot  29  augustus 
2009,  worden  acht  bezwaarschriften  ingediend,  onder  meer  uitgaande  van  de  huidige 
verzoekende partij.  
 
De brandweer van de stad Aalst brengt op 31 augustus 2009 een voorwaardelijk gunstig advies 
uit. 
 
Op  21  september  2009  neemt  het  college  van  burgemeester  en  schepenen  van  de  gemeente 
Haaltert het volgende standpunt in: 
 

“… 
De  aanvraag  is  principieel  in  overeenstemming  met  de  planologische  voorschriften  van 
woongebied met landelijk karakter volgens het gewestplan. 
Gelet  op  de  ligging  van  het  perceel  langsheen  de  .........  is  een  meergezinswoning 
principieel aanvaardbaar. 
De ééngezinswoning is aanvaardbaar qua volume en ontwerp. 
Een  meergezinswoning  mag  dan  principieel  aanvaardbaar  zijn,  toch  moet  er  op  een 
uiterst  omzichtige  manier  omgesprongen  worden  met  de  schaal  van  dit  project  ten 
opzichte van de omgeving. 

RvVb - 3 

 

Dit  voorstel  komt  de  opmerkingen uit  de vorige  dossiers grotendeels  tegemoet  voor wat 
betreft het bouwvolume, de kroonlijsthoogte en de dak- en geveluitbouwen. 
Een belangrijke opmerking uit het vorige dossier is de overbezetting van dit perceel door 
het voorzien van 11 woongelegenheden. 
Dit blijft in dit project behouden zodat de overbezetting van het perceel blijft bestaan. 
Om  deze  redenen  wordt  de  goede  plaatselijke  ruimtelijke  ordening  in  het  gedrang 
gebracht en is de aanvraag niet aanvaardbaar. 
Algemene conclusie 
De aanvraag is niet aanvaardbaar. 
…” 

 
 
De  gewestelijke  stedenbouwkundige  ambtenaar  sluit  zich  op  datum  van  4  november  2009 
volledig  aan  bij  het  ongunstig  advies  van  het  college  van  burgemeester  en  schepenen  van  21 
september 2009. 
 
Het college van burgemeester en schepenen van de gemeente Haaltert weigert op 9 november 
2009 een stedenbouwkundige vergunning aan de tussenkomende partij: 
  

“… 
 Bijgevolg  beslist  het  College  van  Burgemeester  en  Schepenen  in  zitting  van  09 
november 2009 het volgende: 

 

 

De  gewestelijke  stedenbouwkundige  ambtenaar  sluit  zich  in  zijn  advies  van  4 
november  2009  aan  bij  het  ongunstig  advies  van  het  college  van  21  september 
2009. 

Het  College  van  Burgemeester  en  Schepenen  weigert  de  vergunning  omwille  van  de 
hierboven  vermelde  redenen  in  het  advies  van  de  gewestelijke  stedenbouwkundige 
ambtenaar en / of het College van Burgemeester en Schepenen. 
…” 

 
 
Tegen deze beslissing tekent advocaat Carina VAN CAUTER namens  de tussenkomende partij 
op 15 december 2009 administratief beroep aan bij de verwerende partij. 
 
In zijn verslag van onbekende datum adviseert de provinciale stedenbouwkundige ambtenaar de 
verwerende  partij  om  het  beroep  niet  in  te  willigen  en  de  stedenbouwkundige  vergunning  te 
weigeren. 
 
Na de tussenkomende partij te hebben gehoord op 9 februari 2010, beslist de verwerende partij 
op 25 maart 2010 om het beroep in te willigen en de stedenbouwkundige vergunning te verlenen 
overeenkomstig de plannen en overweegt hierbij het volgende: 

 

“… 
2.7.3 De goede ruimtelijke ordening 
… 
 
Het oprichten van een meergezinswoning, een eengezinswoning en garages is principieel 
in  overeenstemming  met  de  bestemmingsbepaling  van  het  gebied,  doch  er  moet  over 
gewaakt worden dat  het project  zich  richt  naar de schaal  van  de  omgeving en  kadert in 
een verantwoorde stedenbouwkundige uitbouw van het betrokken gebied. 
 

RvVb - 4 

 

Onderhavige  aanvraag  tot  stedenbouwkundige  vergunning  beoogt  het  bouwen  van  een 
nieuwe  meergezinswoning  met  10 appartementen  met  9  ondergrondse  garages  en  3 
bovengrondse  garages,  en  een  eengezinswoning  met  geïncorporeerde  garage.  Het 
bouwterrein situeert zich in de kern van de deelgemeente Heldergem. Gelet op de ligging 
in de kern werden in deze omgeving vrij recent meerdere meergezinswoningen vergund. 
Als  voornaamste  evaluatienormen  werden  daartoe  het  aantal  woongelegenheden  per 
hectare, de bezetting van het terrein en het voorgestelde bouwvolume ten aanzien van de 
gebouwen  in  de  directe  omgeving  gehanteerd.  Appartementen  zijn  dus  principieel 
aanvaardbaar  binnen  deze  omgeving,  rekening  houdend  met  het  feit  dat  in  de 
onmiddellijke  omgeving  van  de  bouwplaats  voornamelijk  een  oudere  bebouwing 
voorkomt. 
 
De  oprichting  van  een  meergezinswoning  binnen  deze  omgeving  kan  aanvaard  worden 
enkel als het project gebeurt op schaal van de omgeving. Tevens dient erover gewaakt te 
worden  dat  de  leefbaarheid  van  de  bestaande  eengezinswoningen  niet  in  het  gedrang 
komt. 
 
In dit project zijn tal van punten terug te vinden die aangeven dat aandacht geschonken 
werd aan de woonkwaliteit (ondergrondse parkeerplaatsen, terrassen, voldoende liften, 2 
afzonderlijke inkomgehelen, gevarieerd aanbod aan 1, 2 en 3 slaapkamerappartementen 
...). De buitenruimtebehoefte van de 11 wooneenheden zonder tuin kan ingelost worden 
in de ruimere omgeving gelet op de ligging van dit terrein in een kern in een vrij landelijke 
omgeving. 
 
Het project bestaat uit 2 volwaardige bouwlagen en een derde en vierde bouwlaag in het 
afgeknotte dakvolume (een kroonlijsthoogte van circa 6 m en een nokhoogte van 11,8 m). 
Het  gebouw  heeft  een  kroonlijsthoogte  die 
refereert  met  de  bestaande 
bebouwingstypologie langs de .......... Het gebouw integreert zich in het straatbeeld. 
 
Door de beperkte grootte van het terrein en de specifieke ligging op de hoek van de ......... 
en  de  .........,  kijkt  de  achtergevel  van  de  meergezinswoning  uit  op  de  tuinen  van  de 
woningen  die  gelegen  zijn  langs  de  ..........  Het  gaat  hier  evenwel  om  een  hoekperceel 
waarbij, ook in een landelijk kern, steeds inkijk zal te verwachten zijn. 
De  voorgestelde  bouwvrije  strook  van  4 m  is  toereikend  om  de  leefbaarheid  van  de 
rechtsaanpalende residentiële woning te garanderen. 
 
Appellant haalt aan dat er geen overdreven terreinbezetting wordt gerealiseerd. 
De  voorgestelde  dichtheid  van 115 wooneenheden  per  hectare, welke  voortvloeit  uit  het 
door  de  aanvrager  gewenste  bouwprogramma,  ligt  boven  de  in  het  buitengebied  na  te 
streven  woondichtheid  (15  wooneenheden  per  hectare)  doch  is  niet  vreemd  aan  deze 
omgeving,  alwaar  nog  meergezinswoningen  voorkomen.  De draagkracht  van  het gebied 
wordt niet overschreden. 
 
Door het voorzien van een eengezinswoning en garages langs de  ......... sluit het geheel 
perfect aan bij de bestaande bebouwing. 
… 
 
besluit : 
 
Artikel 1: 
namens N.V. ......... wordt ingewilligd. 

Het  beroep  ingesteld  door  mevrouw  Carina  Van  Cauter,  advocaat, 

RvVb - 5 

 

Stedenbouwkundige  vergunning  wordt  verleend  volgens  ingediend  plan.  Het  advies  van 
de brandweer dient te worden nageleefd. 
…” 

 

 

Dit is de bestreden beslissing. 
 
Met een arrest van 27 oktober 2010 (nr. A/4.8.18/2010/0031) heeft de Raad het beroep, ingesteld 
bij aangetekende  brief  van  27  april 2010,  in  hoofde  van  de  heer  .........,  de  heer  .........,  de  heer 
........., mevrouw ........., de heer ........., de heer ........., de ........., de heer ......... en de heer ......... 
conform  artikel  4.8.18  VCRO,  zoals  dit  gold  op  het  ogenblik  dat  de  vordering  werd  ingediend, 
onontvankelijk verklaard. 
 
 

V. 

ONTVANKELIJKHEID VAN DE VORDERING TOT VERNIETIGING 

 

A.  Ontvankelijkheid wat betreft de tijdigheid van het beroep 

 
Standpunt van de partijen 
 
De  verzoekende  partij  voert  aan  dat  zij  op  17  april  2010  heeft  vastgesteld  dat  het 
aanplakkingsattest op de ......... nr. 199 onvolledig was, in de zin dat alleen de onpare bladzijden 
recto verso gekopieerd aangebracht waren.  
 
Op  19  april  2010  zou,  nadat  de  gemeentelijke  diensten  hieromtrent  werden  bevraagd,  een 
compleet  attest  aan  de  verzoekende  partij  overhandigd  zijn.  Vervolgens  zouden  de  bevoegde 
gemeentelijke diensten, nog volgens de verzoekende partij, het aanplakattest diezelfde namiddag 
hebben vervolledigd. De ‘bezwaartermijn’ dient volgens de verzoekende partij dan ook aangepast 
te worden.  
 
Ten  slotte  merkt  de  verzoekende  partij  op  dat  het  attest  van  de  verwerende  partij  uitsluitend 
spreekt over ......... nr. 2 ‘waar tot op heden geen aanplakking is gebeurd conform de bepalingen 
uit de Vlaamse Codex ruimtelijke ordening’. 
 
Beoordeling door de Raad 
 
De verzoekende partij is een derde belanghebbende voor wie de beroepstermijn, overeenkomstig 
artikel 4.8.16, §2, 1° b VCRO, begint te lopen vanaf de dag na deze van aanplakking. Hoewel in 
het administratief dossier geen gegevens terug te vinden zijn met betrekking tot de datum waarop 
de  aanplakking  van  de  bestreden  beslissing  is  gebeurd  en  ook  de  verzoekende  partij  haar 
beweringen ter zake niet staaft, dient te worden aangenomen dat het beroep van de verzoekende 
partij tijdig is. 
 
De  verwerende  partij  heeft  de  bestreden  beslissing  van  25  maart  2010  met  een  ter  post 
aangetekende  brief  van  6  april  2010  aan  het  college  van  burgemeester  en  schepenen  van  de 
gemeente Haaltert bezorgd zodat de in artikel 4.7.23, §4, eerste lid VCRO, zoals dit gold op het 
ogenblik van de kennisgeving, bedoelde termijn van tien dagen waarbinnen de burgemeester het 
bevel tot aanplakking diende te geven ten vroegste op 7 april 2010 een aanvang heeft genomen. 
 
Gegeven  de  voorgaande  vaststellingen  moet  aangenomen  worden  dat  het  beroep  van  de 
verzoekende  partij,  ingesteld  met  een  ter  post  aangetekende  brief  van  27  april  2010,  alleszins 
tijdig is. 
 

RvVb - 6 

 

B.   Ontvankelijkheid  wat  betreft  het  belang  en  de  hoedanigheid  van  de  verzoekende 

partij 

 
Standpunt van de partijen 
 
In haar schriftelijke uiteenzetting stelt de tussenkomende partij met betrekking tot het belang en 
de hoedanigheid van de verzoekende partij het volgende vast: 
 
 

“… 
Wat  de  hoedanigheid  van  verzoekers  betreft,  vermeldt  het  verzoekschrift  enkel  “De 
verzoekers:  naamgetekende  omwonenden”.  Artikel  4.8.16.  §  1  Vlaamse  Codex 
Ruimtelijke Ordening bepaalt nochtans : 
… 
Verzoekende partij in tussenkomst stelt vast dat de verzoekende partijen in verzoekschrift 
geen uiteenzetting geeft over het belang dat de verzoekers menen te kunnen inroepen bij 
hun  beroep  bij  Uw  Raad.  Het  verzoekschrift  vermeldt  slechts  “De  verzoekers: 
naamgetekende omwonenden”, wat op zich niet volstaat om aan te tonen dat verzoekers 
effectief  over  een  belang  beschikken.  Het  loutere  feit  dat  verzoekers  volgens  het 
verzoekschrift “omwonenden” zouden zijn, volstaat niet om te onderbouwen dat zij vallen 
onder de toepassing van artikel 4.8.16 § 1, 3° Vlaamse Codex Ruimtelijke Ordening. Het 
feit dat verzoekers “omwonenden” zijn, impliceert immers niet dat verzoekers persoonlijk 
rechtstreeks  of  onrechtstreeks  hinder  of  nadelen  kunnen  ondervinden  van  de  bestreden 
beslissing. 
…” 

 
 
Aan  de  verzoekende  partij  werd  de  mogelijkheid  geboden  om  te  antwoorden  op  deze  exceptie, 
maar zij heeft dit nagelaten. 
 
Beoordeling door de Raad 
 
Om als derde belanghebbende bij de Raad een beroep te kunnen instellen, vereist artikel 4.8.16, 
§1,  eerste  lid  3°  VCRO  dat  de  verzoekende  partij, als  natuurlijke  persoon of  als  rechtspersoon, 
rechtstreekse  of  onrechtstreekse  hinder  of  nadelen  kan  ondervinden  ingevolge  de  bestreden 
vergunningsbeslissing.  Artikel  4.8.16,  §1,  eerste  lid,  3°  VCRO  vereist  derhalve  niet  dat  het 
bestaan van deze hinder of nadelen absoluut zeker is.  
 
Wel zal de verzoekende partij het bestaan van deze hinder of nadelen voldoende waarschijnlijk 
moeten maken, de aard en de omvang ervan voldoende concreet moeten omschrijven en tegelijk 
zal de verzoekende partij dienen aan te tonen dat er een rechtstreeks of onrechtstreeks causaal 
verband  kan  bestaan  tussen  de  uitvoering  of  de  realisatie  van  de  vergunningsbeslissing  en  de 
hinder of nadelen die zij ondervindt of zal ondervinden. In voorkomend geval zal de verzoekende 
partij  beschikken over het  rechtens  vereiste belang  om conform  artikel  4.8.16,  §1, eerste lid,  3° 
VCRO een beroep in te dienen bij de Raad. 
 
De Raad is van oordeel dat het loutere nabuurschap op zich niet zonder meer kan volstaan om 
de verzoekende partij het rechtens vereiste belang bij het voorliggende beroep te verschaffen. De 
Raad  stelt  anderzijds  vast  dat  de  verzoekende  partij  voldoende  aannemelijk  maakt  dat  zij 
onrechtstreekse hinder en nadelen kan ondervinden als gevolg van de bestreden beslissing. De 
verzoekende partij verwijst hiertoe onder meer naar een verlies aan privacy en een verminderde 
verkeersveiligheid  indien  de  middels  de  bestreden  beslissing  vergunde  werken  zouden  worden 
uitgevoerd. De verzoekende partij beschikt derhalve over het rechtens vereiste belang. 
 

RvVb - 7 

 

De exceptie kan derhalve niet worden aangenomen. 
 
 

C.  Schending van artikel 4.8.16, §3, tweede lid, 5° VCRO 

 
Standpunt van de partijen 
 
De  tussenkomende  partij  stelt  in  haar  verzoekschrift  tot  tussenkomst  en  in  haar  schriftelijke 
uiteenzetting dat het voorliggende verzoekschrift artikel 4.8.16, §3, tweede lid, 5° VCRO schendt: 
 
 
 

“… 
2.1. 
Het  verzoekschrift  bevat  “opmerkingen  en  argumentatie”  die  Uw  Raad  volgens 
verzoekers “in acht” moet “nemen in overeenstemming met uw besluitvorming”, maar het 
is  volstrekt  onduidelijk  wat  “de  geschonden  geachte  regelgeving,  stedenbouwkundige 
voorschriften of beginselen van behoorlijk bestuur” in de zin van artikel 4.8.16. § 3, 5° a) 
dan wel mogen zijn die volgens verzoekers in zake zouden zijn geschonden. 
Aangezien  de  geschonden  geachte  regelgeving,  stedenbouwkundige  voorschriften  of 
beginselen  van  behoorlijk  bestuur  niet  worden  vermeld,  is  evenmin  duidelijk  op  welke 
wijze  deze  regelgeving,  voorschriften  of  beginselen  naar  het  oordeel  van  de  verzoeker 
geschonden  wordt  of  worden  (artikel  4.8.16.§  3,  5°  b)  Vlaamse  Codex  Ruimtelijke 
Ordening). 
… 
Het volstaat in het kader van onderhavig beroep dan ook niet dat verzoekers een aantal 
opmerkingen formuleren waarmee Uw Raad vervolgens rekening kan of moet houden bij 
het nemen van een nieuw besluit. Verzoekers dienen werkelijke middelen te formuleren, 
d.w.z.  aanduiden  welke  de  geschonden  geachte  regelgeving,  stedenbouwkundige 
voorschriften  of  beginselen  van  behoorlijk  bestuur  zijn,  evenals  op  welke  wijze  deze 
regelgeving,  stedenbouwkundige  voorschriften  of  beginselen  van  behoorlijk  bestuur  in 
zake dan wel geschonden mogen zijn. 
De “opmerkingen”  zijn, zoals besproken wordt bij de middelen, bovendien onduidelijk en 
summier geformuleerd zodat het aan verzoeker in tussenkomst veelal niet duidelijk is wat 
verzoekers  precies  bedoelen,  of  wat  de  relevantie  ervan  is  in  het  kader  van  een 
schorsings-  of  vernietigingsberoep.  Het  is  verzoekende  partij  in  tussenkomst  volstrekt 
onduidelijk waarheen verzoekers heen willen met “opmerkingen” in de trant van : 
… 
Verzoekers  beperken  zich  tot  het  citeren  van  een  aantal  passages,  gevolgd  door  een 
“opmerking”, maar het verband tussen beide is verzoeker veelal volstrekt onduidelijk. Zo 
citeren verzoeker een passage inzake voldoende uitgerustheid van wegen en het dicht en 
heterogeen  karakter  van  bebouwing,  om  hier  vervolgens  een  opmerking  te  maken  over 
de bouwlijn. Citaat en opmerking hebben niet eens met elkaar te maken : 
Dit  is  een  ernstige  tekortkoming,  die  niet  alleen  afbreuk  doet  aan  4.8.16.  §  3  van  de 
Vlaamse  Codex  Ruimtelijke  Ordening,  maar  evenzeer  de  rechten  van  verdediging  in 
hoofde  van  tussenkomende  partij  in  het  gedrang  brengt.  Verzoekende  partij  in 
tussenkomst  kan  immers  slechts  op  nuttige  wijze  opkomen  voor  zijn  belangen  wanneer 
verzoekers  met  een  minimum  aan  inspanningen  in  hun  verzoekschrift  uiteenzet  met 
welke  vermeende  onwettigheden  de  bestreden  beslissing  dan  wel  behept  zou  zijn. 
Verzoekende  partij  in  tussenkomst  dient  zijn  verdediging  immers  op  te  bouwen  op  de 
middelen die verzoekers hebben geformuleerd. 
…” 

 
 

RvVb - 8 

 

Aan  de  verzoekende  partij  werd  de  mogelijkheid  geboden  om  te  antwoorden  op  de  ingeroepen 
exceptie, maar zij heeft nagelaten dit te doen. 
 
Beoordeling door de Raad 
 
De registratie van een inkomend verzoekschrift conform artikel 4.8.17, §1 VCRO door de griffier 
van  de  Raad,  ongeacht  of  deze  registratie  geschiedt  na  regularisatie  conform  artikel  4.8.17,  §2 
VCRO,  moet  in  essentie  worden  aangemerkt  als  de  beoordeling  van  de  vormelijke  volledigheid 
van  het  betrokken  verzoekschrift  en  impliceert  geenszins,  ook  niet  gedeeltelijk,  de  bevestiging 
van de ontvankelijkheid van het verzoekschrift.  
 
De  registratie  van  een  verzoekschrift  verhindert  derhalve  niet  dat  het  beroep  tot  vernietiging  in 
voorkomend geval alsnog onontvankelijk wordt verklaard indien vastgesteld moet worden dat de 
in  het  verzoekschrift  vervatte  grieven  inhoudelijk  niet  kunnen  beschouwd  worden  als  een 
omschrijving  van  de  geschonden  geachte  regelgeving,  stedenbouwkundige  voorschriften  of 
beginselen  van  behoorlijk  bestuur,  met  inbegrip  van  de  wijze  waarop  deze  regelgeving, 
voorschriften  of  beginselen  naar  het  oordeel  van  de  verzoekende  partij  geschonden  wordt  of 
worden. 
 
Gegeven het voorgaande dient de Raad vast te stellen dat het voorliggende verzoekschrift geen 
omschrijving bevat van de geschonden geachte regelgeving, stedenbouwkundige voorschriften of 
beginselen  van  behoorlijk  bestuur  en derhalve  evenmin  van  de  wijze  waarop  deze  regelgeving, 
voorschriften  of  beginselen  naar  het  oordeel  van  de  verzoekende  partij  geschonden  wordt  of 
worden.  De  verzoekende  partij  beperkt  zich  in  haar  verzoekschrift  immers  enkel  tot  het 
overnemen van bepaalde overwegingen uit het bestreden besluit die zij telkens weerlegt.  
 
Deze  opmerkingen  kunnen  onmogelijk  worden  beschouwd  als  een  omschrijving  van  de 
geschonden geachte regelgeving, stedenbouwkundige voorschriften of beginselen van behoorlijk 
bestuur  noch  als  een  omschrijving  van  de  wijze  waarop  deze  regelgeving,  voorschriften  of 
beginselen naar het oordeel van de verzoekende partij geschonden wordt of worden. Dit laatste 
niet in het minst nu de verzoekende partij haar beweringen niet staaft. 
 
De verzoekende partij lijkt met haar beroep dan ook enkel aan te sturen op een uitspraak van de 
Raad  over  de  opportuniteit  van  de  bestreden  stedenbouwkundige  vergunning.  Gelet  op  artikel 
4.8.1, tweede lid VCRO en artikel 4.8.3, §1, eerste lid VCRO komt het evenwel niet toe aan de 
Raad om een dergelijke uitspraak te doen.  
 
De exceptie dient aangenomen te worden. 
 
 
 
 
 
 
 
 
 
 

 
 
 
 

RvVb - 9 

 

OM DEZE REDENEN BESLIST DE RAAD VOOR VERGUNNINGSBETWISTINGEN 

voorzitter van de derde kamer, 

 
1. Het beroep wordt onontvankelijk verklaard. 
 
2.  De  kosten  van  het  beroep,  bepaald  op  175,00  euro,  komen  ten  laste  van  de  verzoekende 
partij. 
 
 
Dit  arrest  is  uitgesproken  te  Brussel,  in  openbare  terechtzitting  op  6  april  2011,  door  de  Raad 
voor Vergunningsbetwistingen, derde kamer, samengesteld uit: 
 
 
Filip VAN ACKER, 
 
 
 
Katrien VISSERS, 
 
 
De toegevoegd griffier, 
 
 
 
 
 
Katrien VISSERS 
 

De voorzitter van de derde kamer, 

toegevoegd griffier. 

Filip VAN ACKER 

 

 

 

 

 

 

met bijstand van 

 

 

 

RvVb - 10 

 

