RAAD VOOR VERGUNNINGSBETWISTINGEN 

ARREST 

nr. A/2010/0005 van 7 april 2010 
in de zaak 2009/0011/A/3/0083 

......... 

 

verzoekende partij 
 
tegen: 
 
de deputatie van de provincieraad van LIMBURG 
 
 

 

 

 
 
In zake: 
 
 
 
 
 
 
 

 
 

I. 

VOORWERP VAN DE VORDERING 

 
De vordering ingesteld bij aangetekende brief van 14 oktober 2009 strekt tot de vernietiging van 
de  beslissing  van  de  deputatie  van  de  provincieraad  van  Limburg  op  datum  van  16  september 
2009,  waarbij  het  beroep  van  de  verzoekende  partij  tegen  de  beslissing  van  het  college  van 
burgemeester en schepenen van de gemeente Lanaken van 15 juni 2009 waarbij een vergunning 
is  geweigerd  voor  de  regularisatie  van  de  bouw  van  een  mast  met  windmolen  op  een  perceel 
gelegen te 3620 Lanaken, ........., kadastraal gekend ........., niet wordt ingewilligd. 
 
 

II. 

VERLOOP VAN DE RECHTSPLEGING 

 
De partijen zijn opgeroepen voor de openbare terechtzitting van 31 maart 2010. 
 
Kamervoorzitter Filip VAN ACKER heeft verslag uitgebracht. 
 
De  verzoekende partij,  in  persoon  aanwezig,  en  mevrouw  Katrien  VISSERS  die  verschijnt  voor 
de verwerende partij, zijn gehoord. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

FEITEN 

 
Op 15 juni 2009 weigert het college van burgemeester en schepenen van de gemeente Lanaken 
de  verzoekende  partij  een  vergunning  voor  de  regularisatie  van  de  bouw  van  een  mast  met 
windmolen op een perceel gelegen te 3620 Lanaken, ........., kadastraal bekend .......... 
 
Tegen vermelde weigeringsbeslissing tekent de verzoekende partij bij aangetekende brief van 16 
juli  2009  beroep  aan  bij  de  verwerende  partij  die  op  16  september  2009  echter  beslist  om  het 

RvVb - 1 

 

beroep niet in te willigen. Dit is de bestreden beslissing waartegen de verzoekende partij met een 
aangetekende brief van 14 oktober 2009 beroep aantekent bij de Raad. 
 
Nadat toepassing werd gemaakt van artikel 4.8.17, §2 VCRO en artikel 4.8.18 VCRO, betekent 
de griffier van de Raad het verzoekschrift tot vernietiging op 28 januari 2010 aan de verwerende 
partij.  
 
Naar  aanleiding  van  vermelde  betekening  dient  de  verwerende  partij  noch  een  antwoordnota, 
noch  een  geïnventariseerd  administratief  dossier  in.  Met  een  brief  van  2  maart  2010  stelt  de 
verwerende  partij  de  Raad  echter  in  kennis  van  haar  besluit  van  24  februari  2010  waarmee  de 
bestreden beslissing wordt ingetrokken op grond van volgende overweging: 
 

“… 
 
Gelet  op  de  wens  van  de  beroeper  om  gehoord  te  worden,  dat  alle  partijen  werden 
opgeroepen;  dat  op  het  onderhoud  van  1  september  2009  de  heer  Marc  Thijs  is 
verschenen,  dat  de  heer Marc  Thijs  op  voormeld  onderhoud  niet  gehoord werd  door  de 
deputatie, noch door haar gemachtigde; dat hierdoor de bepalingen van artikel 4.7.23§1 
van de Vlaamse Codex Ruimtelijke Ordening (en latere wijzigingen) geschonden werden; 
 
…” 

 
Op  de  zitting  van  31  maart  2010  bevestigt  de  vertegenwoordiger  van  de  verwerende  partij 
uitdrukkelijk de intrekking van de bestreden beslissing en deelt tevens mee dat de verzoekende 
partij in uitvoering van het besluit tot intrekking van 24 februari 2010 zal gehoord worden door de 
verwerende partij op 13 april 2010. 
 
 

IV. 

ONDERZOEK VAN DE VORDERING TOT ANNULATIE 

 
Gelet  op  de  intrekking  van  de  bestreden  beslissing  door  de  verwerende  partij  dient  de  Raad 
noodzakelijk  vast  te  stellen  dat  het  voorliggende  beroep  tot  vernietiging  geen  voorwerp  meer 
heeft en bijgevolg niet langer ontvankelijk is bij gebrek aan belang in hoofde van de verzoekende 
partij. 
 
De  verwerende  partij  heeft  door  de intrekking  van  de  bestreden  beslissing  de  onregelmatigheid 
ervan  echter  uitdrukkelijk  erkend.  De  oorzaak  van  het  teloorgaan  van  het  voorwerp  van  het 
beroep en van het belang van de verzoekende partij is bijgevolg ontegensprekelijk te wijten aan 
de verwerende partij zodat het passend voorkomt de kosten van het geding, meer specifiek het 
door de verzoekende partij betaalde griffierecht, ten laste van de verwerende partij te leggen. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. Het beroep wordt verworpen. 
 
2. De kosten van het beroep, bepaald op 175 euro, komen ten laste van de verwerende partij. 
 
 
Dit  arrest  is  uitgesproken  te  Brussel,  in  openbare  terechtzitting  op  7  april  2010,  door  de  Raad 
voor Vergunningsbetwistingen, derde kamer, samengesteld uit: 
 

RvVb - 2 

 

 

 

 

 
Filip VAN ACKER, 
 
 
 
Jan VANHEULE, 
 
 
De griffier, 
 
 
 
 
 
Jan VANHEULE 

voorzitter van de derde kamer, 

met bijstand van 

griffier. 

 

 

 

 

 

 

De voorzitter van de derde kamer, 

Filip VAN ACKER 

RvVb - 3 

 

