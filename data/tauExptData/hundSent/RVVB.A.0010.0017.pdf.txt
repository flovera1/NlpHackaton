RAAD VOOR VERGUNNINGSBETWISTINGEN 

TUSSENARREST 

nr. A/2010/0017 van 1 juni 2010 
in de zaak 2009/0079/A/2/0048 

......... 
 
bijgestaan en vertegenwoordigd door: 
advocaat Jens DEBIEVRE er advocaat Pieter THOMAES 
kantoor houdende te 1000 Brussel, Havenlaan 86 C b 113 
bij wie keuze van woonplaats wordt gedaan 
 
verzoekende partij 

tegen: 
 
de deputatie van de provincieraad van VLAAMS-BRABANT 
 
bijgestaan en vertegenwoordigd door: 
advocaat Filip VAN DIEVOET loco advocaat Michel VAN DIEVOET 
kantoor houdende te 1000 Brussel, Boomstraat 14 bus 3 
bij wie keuze van woonplaats wordt gedaan 
 
verwerende partij 

......... 
......... 

1. 
2. 
wonende te ......... 
 

 

 

 
 
In zake: 
 
 
 
 
 
 
 
 
 
 
 
 
 
 
 
 
 
 
 
Tussenkomende 
partijen: 
 

 
 

 

 

I. 

VOORWERP VAN DE VORDERING 

 
De  vordering  ingesteld  bij aangetekende brief van  25  november  2009  strekt  tot de vernietiging 
van de beslissing van de deputatie van de provincieraad van Vlaams-Brabant op datum van 29 
september  2009,  waarbij  het  beroep  ingediend  door  .........  tegen  de  beslissing  van  het  college 
van burgemeester en schepenen van de gemeente Ternat van 31 maart 2009 gedeeltelijk werd 
ingewilligd.  De  deputatie  verleent  dienvolgens  de  vergunning  voor  de  wijziging  van  de 
verkavelingsvergunning van 10 februari 1964 voor wat betreft de wijziging van de bouwdiepte op 
de  verdieping,  de  gevel  en  dakmaterialen  en  de  dakhelling  en  weigert  de  gevraagde  wijziging 
voor wat betreft het oprichten van een carport in de zijdelingse bouwvrije strook. 
 

RvVb - 1 

 

 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een afschrift van het  administratief 
dossier neergelegd. De verzoekende partij heeft geen wederantwoordnota ingediend. 
 
De partijen zijn opgeroepen voor de openbare terechtzitting van 18 mei 2010. 
 
Kamervoorzitter Hilde LIEVENS heeft verslag uitgebracht. 
 
Advocaat  Pieter  THOMAES  die  verschijnt  voor  de  verzoekende  partij,  advocaat  Filip  Van 
DIEVOET die loco advocaat Michel VAN DIEVOET verschijnt voor de verwerende partij en ........., 
in persoon aanwezig als tussenkomende partijen, werden gehoord. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
......... vragen met een op 10 februari 2010 ter post aangetekend verzoekschrift om in het geding 
te mogen tussenkomen. 
 
De voorzitter van de tweede kamer heeft vastgesteld, met een beschikking van 24 februari 2010, 
dat  er  grond  is  om  het  verzoek  in  te  willigen  en  dat  de  verzoekers  tot  tussenkomst  kunnen 
worden aangemerkt als belanghebbenden in de zin van artikel 4.8.16, §1, eerste lid VCRO voor 
wat betreft de behandeling van de vordering tot vernietiging. 
 
 

IV. 

FEITEN 

 
In juli 2008 dienen de tussenkomende partijen een aanvraag in strekkende tot het oprichten van 
een gezinswoning. 
 
De  gemeente  laat in  september 2008  weten  dat  het  bouwperceel  gelegen  is  in  een  verkaveling 
en  dat  er  eerst  een  wijziging  van  de  verkavelingsvergunning  dient  aangevraagd  te  worden 
aangezien de ontworpen woning strijdig is met de voorschriften van de verkavelingsvergunning. 
 
Het  bouwperceel  is  volgens  de  bestemmingsvoorschriften  van  het  bij  koninklijk  besluit  van  7 
maart 1977 vastgesteld gewestplan Halle-Vilvoorde-Asse, gelegen in een woongebied. 
 
Het  bouwperceel  is  niet  gelegen  binnen  de  grenzen  van  een  goedgekeurd  plan  van  aanleg  of 
gemeentelijk  ruimtelijk  uitvoeringsplan,  maar  is  wel  gelegen  binnen  de  grenzen  van  een 
behoorlijk vergunde niet vervallen verkaveling van 10 februari 1964. 
 
Met een ontvangstbewijs van 8 januari 2009 dienen de tussenkomende partijen een aanvraag in 
tot wijziging – op lot 6 - van de volgende verkavelingsvoorschriften uit de verkaveling van 1964: 
 

RvVb - 2 

 

 

-  de wijziging van de bouwdiepte op de verdieping: van 11 meter naar 12 meter 
-  het oprichten van een carport in de zijdelingse bouwvrije strook. 

 
Naar  aanleiding  van  het  georganiseerde  openbaar  onderzoek  worden  2  bezwaarschriften 
ingediend, uitgaande van 2 aanpalenden. 
 
Het college van burgemeester en schepenen verwerpt deze bezwaren als ongegrond. 
 
De gemachtigde ambtenaar verleende op 18 maart 2009 volgend ongunstig advies: 
 

“… 
 
BESCHRIJVING VAN DE OMGEVING EN DE AANVRAAG 
De totaliteit van de verkaveling omvat 10 loten waarvan een groot deel reeds bebouwd. Het 
eigendom links is bebouwd met een woning in half-open bouworde; op het eigendom rechts 
staat een vrijstaande woning met enkel een gelijkvloers niveau. Het ontwerp sluit langs de 
voorgevel  aan  met  de  kroonlijsthoogte  en  de  helling  van  het  dakvlak;  door  een 
kroonlijstverhoging  is  er  langs  de  achtergevel  geen  aansluiting.  In  de  zijdelingse  strook  is 
een  overkapping  in  functie  van  een  carport  tot  op  0,50m  van  de  perceelsgrens  en  1,45m 
vooruitspringend op de voorgevel. 
De omgeving is residentieel met een open karakter. 
 
BEOORDELING VAN DE GOEDE RUIMTELIJKE ORDENING 
De bestemming van wonen blijft ongewijzigd behouden. Hierdoor is er verenigbaarheid met 
het  planologisch  voorschrift,  toepasselijk  voor  woongebieden.  De  aanpalende  eigenaars 
stellen in hun bezwaarschrift nadeel te ondervinden van de aanvraag. De wijziging is door 
de  afmetingen  en  inplanting  onverenigbaar  met  de  verkaveling  en  de  omgeving.  De 
bezwaren zijn gegrond. 
De aard en kleur van het materiaal van de aanpalende woning is niet gekend. Volgens de 
verkavelingsvoorschriften is eenzelfde architecturaal vertoon per groep vereist. 
 
ALGEMENE CONCLUSIE 
Uit  bovenstaande  motivering  blijkt  dat  de  aanvraag  niet  in  overeenstemming  is  met  de 
wettelijke bepalingen inzake ruimtelijke ordening. 
Het  voorgestelde ontwerp  is niet  bestaanbaar  met  de  goede  plaatselijke ordening en past 
niet in zijn onmiddellijke omgeving. 
 
Advies 
Ongunstig. 
 
…” 
 

Op basis van dit ongunstig advies weigert het college van burgemeester en schepenen bij besluit 
van 31 maart 2009 de gevraagde verkavelingswijziging.  
 
Op  datum  van  14  april  2009  wordt  eveneens  de  stedenbouwkundige  vergunning  voor  de 
oprichting van de gezinswoning geweigerd. 
 
Beide weigeringsbeslissingen werden aan de tussenkomende partijen betekend per aangetekend 
schrijven van 15 april 2009. 
 

RvVb - 3 

 

Met  één  en  hetzelfde  beroepschrift  van  11  mei  2009  wordt  door  de  tussenkomende  partijen 
administratief beroep aangetekend tegen beide weigeringsbeslissingen en dit onder de volgende 
bewoordingen: 
 

“… 
 
Dossier BA2008 107 – T/2008 109 & dossier ref : 2009/002-T 
 
Voor  wat  bovenvermelde  dossiers  betreft  werden  de  bouwaanvraag  en  de 
verkavelingsaanvraag geweigerd door het college van Burgemeester en Schepenen van de 
Gemeente Ternat. 
 
Wij  wensen  tegen  deze  beslissing  in  beroep  te  gaan  en  willen  in  beide  dossiers  gehoord 
worden. 
 
Ter staving van onze verdediging vindt u in bijlage een dossier met de door ons gekende 
gegevens voorzien van onze commentaar. 
 
…” 

 
Bij  beslissing  van  29  september  2009  wordt  door  de  verwerende  partij  de  aanvraag  tot 
verkavelingswijziging deels toegekend en deels geweigerd, en dit onder volgende motivering: 
 

“De aanvraag betreft het wijzigen van de verkavelingsvoorschriften, namelijk: 
-  het wijzigen van de bouwdiepte op de verdieping van 11m naar 12m; 
-  het plaatsen van een carport in de zijdelingse bouwvrije strook. 
Onderzoek wijst uit dat volgende afwijkingen ook vervat zitting in het ontwerp: 
-  het wijzigen van de dakhelling van 40° naar 25°; 
-  het plaatsen van sierbepleistering als gevelbekleding en zink als dakbedekking. 
 
In de originele verkaveling is geen motivatie terug te vinden waarom de bouwdiepte op de 
verdieping  beperkt  is  tot  11m.  Een  bouwdiepte  van  12m  wordt  als  algemeen  gangbaar 
beschouwd.  Binnen  de  verkaveling  werden  al  hoofdgebouwen  met  bouwdieptes  tot  12m 
gerealiseerd. De verkaveling stelt dat de bouwdiepte minimaal 8m dient te zijn. Dit betekent 
dat  verschillen  in  bouwdieptes  tot  3m  als  aanvaardbaar  en  normaal  zijn.  De  aanpalende 
buurman heeft een afwijkend gabarit aan de achtergevel op de verdieping: het dakvlak dat 
normaal aan de kroonlijst boven de verdieping stopt, loopt door tot aan de achetrgevel van 
het  gelijkvloers  op  een  bouwdiepte  van  15m.  De  dakuitbouw in  het  achterste  dakvlak  van 
de  buurman  reikt  tot  een  diepte  van  ±  13m.  Hieruit  kan  verondersteld  worden  dat  de 
buurman een bruikbare bouwdiepte van 13m op de verdieping heeft. In voorliggend geval is 
het verschil in bouwdiepte op de verdieping beperkt tot 1m ten opzichte van de aanpalende 
buurman. Dit is minder dan de in de verkaveling als aanvaardbaar beschouwde maximale 
verschil  van  3m.  Er  kan  ingestemd  worden  met  de  wijziging  van  de  verkaveling  tot  het 
verhogen van de bouwdiepte op de verdieping van 11m naar 12m. 
 
Zowel  bij  open  als  halfopen  bebouwingen  dienen  de  zijdelingse  bouwvrije  stroken  vrij  te 
blijven  van  iedere  constructie.  De  huidige  verkavelingsvoorschriften  bieden  voldoende 
mogelijkheden  voor  het  oprichten  van  een  garage  achter  de  woning  op  2m  van  de 
perceelsgrens  of  indien  er  een  akkoord  van  de  buurman  is  mag  de  garage  te  paard 
opgericht  worden.  Er  kan  niet 
ingestemd  worden  met  het  wijzigen  van  de 
verkavelingsvoorschriften voor het plaatsen van een carportluifel in de zijdelingse bouwvrije 

RvVb - 4 

 

strook. Een kleine luifel ter hoogte van de voordeur, als beschutting tegen regen, kan wel 
aanvaard worden. 
 
Het ontwerp voorziet een dakhelling van 25°. De bijlage II zegt dat de dakhelling 40° dient 
te zijn voor de kavels 1-2-3-4-5-6. De in bijlage Ib, IV,c) vermelde dakhelling van minimaal 
25° en maximaal 50° geldt enkel indien er in de Bijlage II geen andere gegevens staan. De 
kavels  voor  gekoppelde  bebouwing  dienen  dus  een  dakhelling  van  40°  te  hebben.  Het 
ontwerp  volgt  nochtans  de  dakhelling  van  de  aanpalende  vergunde  woning.  Deze  woning 
werd  vergund  met  een  afwijkende  dakhelling  en  dakvorm  aan  de  achtergevel.  Vanuit 
stedenbouwkundig  standpunt  dient  de  voorkeur  uit  te  gaan  naar  een  gabarit  dat  bij 
gekoppelde  woningen  minimaal  aan  de  voorgevelzijde  gelijklopend  is.  Er  kan  ingestemd 
worden met het oprichten van een woning met een dakhelling van 25° gezien op deze wijze 
de dakhelling aansluit op de dakhelling van de aanpalende woning voor wat het zicht aan 
de straatzijde betreft. De verkavelingsvoorschriften kunnen hiertoe aangepast worden. 
 
in  het  verleden  al  verleende  vergunningen,  vaak  afwijkend  van  de 
Gezien  de 
verkavelingsvoorschriften  en  gezien  dat  de  verkaveling  voor  het  deel  van  de  6  halfopen 
bebouwingen nog steeds over een uniform karakter beschikt, dient de lijst met opgesomde 
gevel-  en  dakmaterialen  niet  limitatief  opgevat  te  worden.  De  al  verleende  afwijkingen  uit 
het  verleden  hebben  aangetoond  dat  deze  niet  altijd  tot  een  verstoring  van  het 
architecturaal geheel van de verkaveling leiden. Het aanbrengen van een gevelsierpleister 
kan als een algemene gangbare gevelafwerking beschouwd worden die in de toekomst nog 
meer  toegepast  zal  worden  omdat  een  gevelsierpleister  een  afwerkingslaag  is  die  zich 
gemakkelijk leent tot het isoleren van bestaande woningen aan de buitenzijde. Wel dient de 
gevelbepleistering dezelfde kleurtoon te hebben als het gevelparament van de aanpalende 
woning  of  wit  of  beige.  Betreffende  de  zinken  dakdekking  kan  deze  als  een  hedendaags, 
duurzaam  en  algemeen  gangbaar  materiaal  beschouwd  worden.  De  kleurpatine  van  het 
zinken dak dient afgestemd te worden op de kleur van de dakdekking van de aanpalende 
buurman. 
 
Het  ontwerp  is,  gelet  op  de  voorgaande  beschouwingen,  verenigbaar  met  een  goede 
ruimtelijke ordening mits het navolgen van de hierna volgende voorwaarden. 
 
Aan de deputatie wordt voorgesteld de aanvraag te weigeren voor de wijziging betreffende 
het oprichten van een carport in de zijdelingse bouwvrije strook om volgende redenen: 
-  de zijdelingse bouwvrije strook dient vrij te blijven van iedere bebouwing of constructie. 
De  aanvraag  is  strijdig  met  de  algemene  gangbare  stedenbouwkundige  principes. 
Binnen  de  huidige  verkavelingsvoorschriften  zijn  er  mogelijkheden  genoeg  voor  het 
oprichten van een garage achter de woning en op 2m van de zijdelingse perceelsgrens. 

 

De verkavelingsaanvraag komt in aanmerking voor vergunning betreffende de wijziging van 
de bouwdiepte op de verdieping, de gevel- en dakmaterialen en de dakhelling om volgende 
redenen: 
-  een  bouwdiepte  van  12m  op  de  verdieping  is  algemeen  gangbaar.  Het  verschil  in 
bouwdiepte op de verdieping met de aanpalende woning blijft, mede door de afwijkende 
dakvorm van deze woning, beperkt; 

-  een  combinatie  van  woningen  met  gevelsteen  en  gevelsierpleister  leidt  niet  tot  een 
verstoring  van  het  architecturaal  samenhangende  karakter  van  de  verkaveling  of  tot 
een verstoring van het straatbeeld; 

-  een  dakhelling  van  25°  is  algemeen  gangbaar  en  sluit  aan  op  het  dakprofiel  van  de 
aanpalende  woning.  De  zinken  dakbedekking  is  van  eenzelfde  kleurtint  als  de 
dakdekking van de aanpalende woning. 

RvVb - 5 

 

 
De vergunning te verlenen met volgende voorwaarden: 
-  de bouwdiepte op de verdieping bedraagt maximaal 12.00m; 
-  het  gebruik  van  gevelsierpleister  en  een  zinken  dakbedekking  is  toegelaten;  de 
gevelsierpleister  dient  dezelfde  kleurtoon  te  hebben  als  het  gevelparament  van  de 
aanpalende woning of wit of beige; 

-  een dakhelling van 25° is toegelaten; 
-  het plaatsen van een carport in de zijdelingse bouwvrije strook is niet toegelaten; 
-  alle overige stedenbouwkundige en verkavelingsvoorschriften blijven onverminderd van 

toepassing; 

 

…” 

 
Dit is de bestreden beslissing. 
 
 

V. 

ONTVANKELIJKHEID VAN DE VORDERING TOT ANNULATIE 

 

A.  Ontvankelijkheid ratione temporis 

 
De bestreden beslissing werd aan de verzoekende partij als derde niet betekend. Zij kon er pas 
kennis van nemen door de aanplakking van de beslissing op het terrein. 
 
Uit  het  administratief  dossier  blijkt  enkel  dat  de  bestreden  beslissing  aan  de  tussenkomende 
partijen  werd  overgemaakt  per  aangetekend  schrijven  van  14  oktober  2009,  en  door  hen  in 
ontvangst genomen op 16 oktober 2009. 
 
De  verzoekende  partij  houdt  voor  dat  de  aanplakking  pas  gebeurde  op  29  oktober  2009,  wat 
noch door de tussenkomende partijen, noch door de verwerende partij wordt betwist.  
 
Het  door  de  verzoekende  partij  bij  aangetekend  schrijven  van  25  november  2009  ingediend 
beroep moet derhalve, bij gebreke aan concrete gegevens als tijdig worden aangemerkt. 
 
 

B.  Ontvankelijkheid wat betreft het belang van de verzoekende partij 

 
De verzoekende partij beroept zich op artikel 4.8.16. § 1, tweede lid VCRO stellende dat “hij als 
belanghebbende  niet 
(kan)  worden  verweten  dat  hij  een  voor  hem  nadelige 
vergunningsbeslissing  terzake  niet  heeft  bestreden  door  middel  van  het  daartoe  openstaande 
georganiseerde  administratief  beroep  bij  de  Deputatie  van  de  Provincie  Vlaams  Brabant 
aangezien  verzoekende  partij  pas  sinds  11  september  2009  eigenaar  is  geworden  van  zijn 
woonst op lot 5”. 
 
Dit artikel voorziet het volgende: 
 

“De  belanghebbende  aan  wie  kan  worden  verweten  dat  hij  een  voor  hem  nadelige 
vergunningsbeslissing  niet  heeft  bestreden  door  middel  van  het  daartoe  openstaande 
georganiseerd administratief beroep bij de deputatie, wordt geacht te hebben verzaakt aan 
zijn recht om zich tot de Raad te wenden.” 

 
De verzoekende partij dient zich evenwel op dit artikel niet te beroepen aangezien zij geen nuttig 
administratief  beroep  had  kunnen  aantekenen,  voor  zover  zij  toen  reeds  eigenaar  zou  zijn 

RvVb - 6 

 

geweest.  Immers,  het  college  van  burgemeester  en  schepenen  heeft  zowel  de  gevraagde 
wijziging  van  de  verkavelingsvergunning  geweigerd  als  de  gevraagde  stedenbouwkundige 
vergunning  voor  de  oprichting  van  de  woning  van  de  tussenkomende  partijen.  Deze  negatieve 
beslissingen konden aan de verzoekende partij geen nadeel berokkenen. 
 
Iets anders is – zoals door de verwerende partij wordt opgemerkt – de vraag naar het bewijs dat 
de verzoekende partij inderdaad wel eigenaar is van lot 5 zoals zij voorhoudt. Dit bewijs wordt op 
heden niet geleverd. 
 
De  verzoekende  partij  verwijst  naar  een  stuk  5,  doch  dit  zijn  enkel  foto’s  van  huizen  uit  de 
verkaveling.  Uit  deze  foto’s  kan  hoegenaamd  niet  afgeleid  worden  dat  de  verzoekende  partij 
eigenaar  is  van  lot  5,  zijnde  de  woning  in  de  ..........  Ook  stuk  7  van  de  verzoekende  partij  kan 
geen bewijs verschaffen omtrent het eigendomsstatuut, daar dit schetsen zijn van de oprichting 
van de woning op lot 5 door de vorige eigenaar(s). 
 
Alvorens  een  uitspraak  te  doen  over  de  door  de  verwerende  partij  ingeroepen  exceptie,  is  de 
Raad  van  oordeel  dat  het  passend  voorkomt  dat  de  verzoekende  partij  klaarheid  schept  met 
betrekking tot haar hoedanigheid waarin zij voor de Raad verschijnt en desbetreffend de integrale 
eigendomsakte van de woning staande op lot 5 voorlegt. 
 
 

VI. 

BEVEL CONFORM ARTIKEL 4.8.15 VCRO TOT HET DOEN OVERLEGGEN VAN BESCHEIDEN EN 
INLICHTINGEN AAN DE RAAD 

 
Om redenen van proceseconomie en met het oog op een diligente behandeling van het beroep 
tot vernietiging, maakt de Raad in huidige stand van het geding toepassing van de bevoegdheid 
die hem op grond van artikel 4.8.15 VCRO wordt verleend om briefwisseling te voeren met alle 
besturen die hij nuttig acht en hem alle bescheiden en inlichtingen omtrent de zaken waarover hij 
zich uit te spreken heeft door deze besturen te doen overleggen. 
 
Uit  het  administratief  dossier  blijkt  dat  de  tussenkomende  partijen  met  één  en  hetzelfde 
beroepschrift van 11 mei 2009 bij de verwerende partij beroep hebben aangetekend én tegen het 
collegebesluit  van  31  maart  2009  (inzake  de  gevraagde  verkavelingswijziging)  én  tegen  het 
collegebesluit van 14 april (inzake de gevraagde bouwvergunning). 
 
Het bestreden besluit van 29 september 2009 behandelt enkel “het verkavelingsberoep” van de 
tussenkomende partijen. 
 
In  de  schriftelijke  uiteenzetting  van  de  tussenkomende  partijen,  neergelegd  overeenkomstig 
artikel 4.8.19,§ 3 VCRO, hebben deze het over de “afgeleverde bouwvergunning”. 
 
Ter  zitting  van  18  mei  2010  heeft  de  Voorzitter  daaromtrent  verduidelijking  gevraagd.  De 
tussenkomende partijen stelden dat de verwerende partij inmiddels, op basis van de gewijzigde 
verkavelingsvergunning,  de  bouwvergunning  heeft  afgeleverd  en  dit  middels  een  “aangepast 
besluit” van 28 januari 2010. De tussenkomende partijen hebben een kopie van dit besluit aan de 
Raad bezorgd. 
 
Het past dit “aangepast besluit” aan de partijen te bezorgen. 

RvVb - 7 

 

In  eerste  instantie  wenst de  Raad  van  de  verwerende  partij  te  vernemen  hoe  het komt  dat  een 
beroepsprocedure  die  wordt  ingesteld  bij  één  en  hetzelfde  beroepschrift,  wordt  gesplitst  zonder 
dat  daarvan  melding  wordt  gemaakt  in  het  eerstgenomen  besluit,  in  casu  dit  inzake  de 
verkavelingswijziging.  Tevens  dient  uitleg  verschaft  te  worden  over  de  gebruikte  terminologie  in 
het  tweede  besluit  inzake  de  stedenbouwkundige  vergunning,  aangezien  dit  de  betiteling  kreeg 
“aangepast besluit”. 
 
Daarnaast stelt de Raad zich de vraag of de verzoekende partij nog het rechtens vereiste belang 
heeft  bij  het  voeren  van  de  huidige  procedure,  nu  ter  zitting  van  18  mei  2010  is  komen  vast  te 
staan  dat  het  besluit  van  de  verwerende  partij  van  28  januari  2010  door  de  verzoekende  partij 
niet  werd  aangevochten,  dit  alles  uiteraard  onder  voorbehoud  dat  de  verzoekende  partij 
inderdaad het bewijs levert dat zij eigenaar is van de woning op lot 5. 
 
Om de rechten van alle partijen in het geding, evenals een goede rechtsbedeling te vrijwaren, is 
het  bovendien  aangewezen  een  nieuwe  zitting  te  organiseren  teneinde  tegenspraak  te  voeren 
omtrent de opgeworpen rechtsvragen. 
 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. De Raad beveelt de heropening van de debatten. 
 
2. De verzoekende partij wordt uitgenodigd om binnen een termijn van vijftien dagen, die ingaat 
de  dag  na  deze  van  de  betekening  van  huidig  arrest,  een  integraal  afschrift  van  haar 
eigendomsakte voor te leggen. 
 
3. De verwerende partij wordt uitgenodigd om binnen een termijn van één maand, die ingaat de 
dag  na  deze  van  de  betekening  van  huidig  arrest,  met  een  aanvullende  nota  een  antwoord  te 
verschaffen  op  de  vraag  naar  de  werkwijze  inzake  de  gesplitste  behandeling  van  beide 
beroepen. 
 
4. De verzoekende partij wordt uitgenodigd om binnen een termijn van vijftien dagen, die ingaat 
de  dag na  deze  van  de  betekening  door  de  griffie van  de Raad  van de in sub  3  vermelde  nota 
van  de  verwerende partij,  met een aanvullende nota  antwoord  te  verschaffen  op  de  vraag  naar 
haar actueel rechtens vereiste belang. 
 
5. De tussenkomende partijen worden uitgenodigd om binnen een termijn van vijftien dagen, die 
ingaat de dag na deze van de betekening door de griffie van de Raad van de in sub 4 vermelde 
nota van de verzoekende partij, met een aanvullende nota eventuele repliek te formuleren op de 
in sub 3 en 4 vermelde nota’s. 
 

RvVb - 8 

 

met bijstand van 

voorzitter van de tweede kamer, 

 
Dit arrest is uitgesproken te Brussel, in openbare terechtzitting op 1 juni 2010, door de Raad voor 
Vergunningsbetwistingen, tweede kamer, samengesteld uit: 
 
 
 
Hilde LIEVENS, 
 
 
 
Jan VANHEULE, 
 
 
De griffier, 
 
 
 
 
 
Jan VANHEULE 

De voorzitter van de tweede kamer, 

Hilde LIEVENS 

griffier. 

 

 

 

 

 

 

 

 

 

RvVb - 9 

 

