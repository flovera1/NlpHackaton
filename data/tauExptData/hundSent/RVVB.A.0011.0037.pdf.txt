RAAD VOOR VERGUNNINGSBETWISTINGEN 

TUSSENARREST 

nr. A/2011/0037 van 30 maart 2011 

in de zaak 2009/0010/A/3/0005 

de heer .........  

bijgestaan en vertegenwoordigd door: 
advocaat Stefaan VAN DER VELPEN 
kantoor houdende te 3290 Diest, Hasseltsestraat 77 
bij wie keuze van woonplaats wordt gedaan 
  
verzoekende partij 

 

 

tegen: 
 
de deputatie van de provincieraad van LIMBURG 
 
verwerende partij 
 
 
1.  de stad GENK, vertegenwoordigd door het college van 
burgemeester en schepenen 
2.  het college van burgemeester en schepenen van de stad GENK 
  
bijgestaan en vertegenwoordigd door: 
advocaat Wim MERTENS 
kantoor houdende te 3580 Beringen, Scheigoorstraat 5 
bij wie keuze van woonplaats wordt gedaan 
  

 

 

 
 
In zake: 
 
 
 
 
 
 
 
 
 
 
 
 
 
 
Verzoekende 
partijen tot 
tussenkomst : 

 
 

I. 

VOORWERP VAN DE VORDERING 

 
De vordering, ingesteld bij aangetekende brief van 14 oktober 2009, strekt tot de vernietiging van 
het besluit van de deputatie van de provincieraad van Limburg van 16 september 2009. 
 
Met dit besluit heeft de deputatie het administratief beroep van de heer ......... tegen de beslissing 
van de tweede verzoekende partij tot tussenkomst van 24 juni 2009 ingewilligd. 
 
De deputatie heeft aan de verzoekende partij de stedenbouwkundige vergunning geweigerd voor 
het inrichten van een terrein voor de aan- en verkoop van tweedehandswagens.  
 
Het betreft een perceel gelegen te 3600 Genk, ......... en met als kadastrale omschrijving .......... 
 
 
 

RvVb - 1 

 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een  afschrift  van  het  administratief 
dossier  neergelegd.  De  verzoekende  partij  heeft  een  wederantwoordnota  ingediend.  De 
verzoekende partijen tot tussenkomst hebben geen schriftelijke uiteenzetting ingediend 
 
De partijen zijn opgeroepen voor de openbare terechtzitting van 5 mei 2010, alwaar de vordering 
tot vernietiging werd behandeld. 
 
Kamervoorzitter Filip VAN ACKER heeft verslag uitgebracht.  
 
Advocaat  Stefaan  VAN  DER  VELPEN  die  verschijnt  voor  de  verzoekende  partij,  mevrouw  Inge 
WILLEMS,  die  verschijnt voor  de  verwerende  partij  en  advocaat Wim  MERTENS,  die  verschijnt 
voor de verzoekende partijen tot tussenkomst, zijn gehoord.  
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
Het  college  van  burgemeester  en  schepenen  van  de  stad  Genk  vraagt  met  een  op  16  februari 
2009 ter post aangetekend verzoekschrift om in het geding te mogen tussenkomen. 
 
De  voorzitter  van  de  derde  kamer  heeft  vastgesteld,  met  een  beschikking  van  1  februari  2010, 
dat  er  grond  is  om  het  verzoek  in  te  willigen  en  dat  de  stad  Genk,  vertegenwoordigd  door  het 
college van burgemeester en schepenen, aangemerkt kan worden als belanghebbende in de zin 
van  artikel  4.8.16,  §1,  eerste  lid  VCRO  voor  wat  betreft  de  behandeling  van  de  vordering  tot 
vernietiging. 
 
Tijdens  de  openbare  zitting  van  5  mei  2010  meldt  de  raadsman  van  de  verzoekers  tot 
tussenkomst  dat  in  realiteit  zowel  de  stad  Genk,  vertegenwoordigd  door  het  college  van 
burgemeester  en  schepenen,  als  het  college  van  burgemeester  en  schepenen  zelf,  moeten 
aangemerkt worden als verzoekende partijen tot tussenkomst. 
 
Beoordeling door de Raad 
 
Onverminderd de in de beschikking van 1 februari 2010 gedane vaststellingen, die op zich steeds 
dienen  aangemerkt  te  worden  als  voorlopig  in  afwachting  van  de  uitspraak  ten  gronde,  is  de 
Raad  van  oordeel  dat,  mede  gelet  op  de  verklaringen  ter  zitting  van  de  raadsman  van  de 
verzoekende  partijen  tot  tussenkomst,  er  onduidelijkheid  is  ontstaan  omtrent  de  hoedanigheid 
waarin  het  college  van  burgemeester  en  schepenen  van  de  stad  Genk  zich  voor  de  Raad 
aandient.  Meer  specifiek  stelt  zich  de  vraag  of  het  college  van  burgemeester  en  schepenen  in 
deze  louter  optreedt  op  grond  van  artikel  4.8.19  VCRO  in  samenlezing  met  artikel  4.8.16,  §1, 
eerste  lid,  2°  VCRO  dan wel,  of  tevens,  op  grond  van  artikel  4.8.19 VCRO in  samenlezing met 
artikel 4.8.16, §1, eerste lid, 3° VCRO en artikel 193 Gemeentedecreet. 
 
Alvorens  een  definitieve  uitspraak  te  doen  omtrent  de  ontvankelijkheid  van  het  verzoek  tot 
tussenkomst  van  de  stad  Genk,  vertegenwoordigd  door  het  college  van  burgemeester  en 
schepenen,  enerzijds  en  van  het  college  van  burgemeester  en  schepenen  van  de  stad  Genk 

RvVb - 2 

 

anderzijds, acht de Raad het aangewezen dat de verzoekende partijen tot tussenkomst de Raad 
een afschrift bezorgen van de beslissing van het college van burgemeester en schepenen van de 
stad Genk van 13 januari 2010 waarin kennelijk werd beslist tot het optreden in rechte en tot de 
aanstelling  van  een  raadsman.  In  voorkomend  geval  zal  de  eerste  verzoekende  partij  tot 
tussenkomst  willen  aangegeven  in  welke  mate  zij  rechtstreekse  of  onrechtstreekse  hinder  of 
nadelen kan ondervinden ingevolge de bestreden vergunningsbeslissing. 
 
 

IV. 

FEITEN 

 
Op  11  juni  2008  nam  de  tweede  verzoekende  partij  tot  tussenkomst  een  toetsingskader  aan  in 
functie  van  de  beoordeling  van  stedenbouwkundige  aanvragen  voor  de  (regularisatie  van) 
inrichting van terreinen voor de verkoop van tweedehandswagens: 
 

“… 
Overwegende dat wordt vastgesteld dat er recent zonder stedenbouwkundige vergunning 
terreinen werden en worden ingericht voor de verkoop van tweedehandswagens; 
 
Overwegende  dat  de  bouwtoezichters  van  de  stad  een  proces-verbaal  voor  staking  van 
de werken hebben opgesteld voor deze activiteiten; 
 
Overwegende  dat  een  beoordelingskader  noodzakelijk  is  om  de  stedenbouwkundige 
aanvragen  voor  de  (regularisatie  van)  inrichting  van  terreinen  voor  de  verkoop  van 
tweedehandswagens te kunnen beoordelen; 
 
Overwegende  dat  bij  de  opstelling  van  het  beoordelingskader  wordt  uitgegaan  van  het 
principe dat de overlast voor de omgeving tot een minimum moet beperkt worden, zowel 
visueel als verkeerskundig; 
 
Overwegende dat onder volgende voorwaarden een stedenbouwkundige vergunning kan 
worden toegestaan: 
-  het perceel is gelegen langs een gebiedsverzamelweg; 
-  het perceel is gelegen in een  zone waar volgens de juridische bestemmingsplannen 

(verkaveling, B.P.A., R.U.P., gewestplan) kleinhandel toegelaten is; 

-  het  perceel  is  bebouwd  met  een  open  of  een  half  open  bebouwing.  In  deze 
bebouwing  worden  de  nevenfuncties  van  de  tweedehandsverkoop  ondergebracht, 
zoals  bijvoorbeeld  een  bureauruimte,  sanitair  en  dergelijke.  De  hoofdfunctie  van  het 
gebouw  moet  wonen  blijven.  Een  vrijstaand  bijgebouw  op  het  perceel  mag  niet  als 
verkoopsruimte worden ingericht; 

-  de bewoner van het perceel is (mede-)uitbater van de tweedehandswagenverkoop; 
-  er mogen enkel rijklare, gekeurde wagens te koop worden gesteld; 
-  de wagens worden in een parkeerstrook loodrecht op de weg geordend; 
-  aan  de  zijde  waar  de  wagens  te  koop  worden  gesteld  moet  een  dichte  groenbuffer 

gerealiseerd worden van minimum 4 meter; 

-  10% van de parkeerplaatsen dient gevrijwaard te blijven voor bezoekers (cliënteel); 
-  de  verkoop  dient  beperkt te  blijven  tot  een  diepte  van  50  meter  ten  opzichte  van  de 

rooilijn; 

-  op een perceel met open bebouwing bedraagt de minimum perceelsbreedte 30 meter. 
Op  dit  perceel  kunnen  maximum  17  wagens  te  koop  worden  gesteld.  Wanneer  het 
perceel  een  breedte  heeft  van  meer  dan  40  meter  kunnen  maximum  34  wagens  te 
koop worden gesteld; 

RvVb - 3 

 

-  op een perceel met een halfopen bebouwing dient de open zijtuinstrook minimum 15 

meter te bedragen; 

-  om  een  visueel  esthetisch  straatbeeld  te  realiseren  dient  langs  de  rooilijn,  op  eigen 

perceel, een groenstrook voorzien te worden; 

-  een niet-verlicht reclamepaneel mag maximum 1 m² bedragen. 
… 
 
In  bijzondere  situaties  kunnen  afwijkingen  op  dit  beoordelingskader  worden  toegestaan 
indien de voorgestelde inplanting verkeerskundig en visueel aanvaardbaar is; 
 
Overwegende  dat  uit  het  bovenstaande  kan  afgeleid  worden  dat  géén 
tweedehandswagenverkoop  kan  toegestaan  worden  op  braakliggende  terreinen,  in 
residentiële woonstraten, in  gesloten  bebouwing,  in  de  voortuinstrook  van  de  woning,  in 
industriegebied, groengebieden, recreatiegebieden enz…  
…” 

 
De  stedenbouwkundige  voorgeschiedenis  van  het  betrokken  perceel  kan  als  volgt  worden 
samengevat: 

  op  28  oktober  1966  werd  een  stedenbouwkundige  vergunning  verleend  voor  het 

oprichten van een vrijstaande woning; 

  op  18  juli  2007  werd  de  stedenbouwkundige  vergunning  voor  het  oprichten  van  vier 

appartementen, na het slopen van de bestaande woning, geweigerd; 

  op  9  april  2008  werd  de  stedenbouwkundige  vergunning  voor  het  oprichten  van  vier 

appartementen, na het slopen van de bestaande woning, geweigerd; 

  op  28  januari  2009  werd  de  stedenbouwkundige  vergunning  voor  het  inrichten  van  een 

terrein voor de aan- en verkoop van tweedehandswagens, geweigerd; 

  op  29  januari  2009  werd  een  proces-verbaal,  met  inbegrip  van  een  bevel  tot  staking, 

opgesteld voor het inrichten van een terrein voor de verkoop van tweedehandswagens; 

  op  29  januari  2009  werd  de  doorbreking  van  het  eerder  gegeven  stakingsbevel 

vastgesteld en werd een nieuw stakingsbevel uitgevaardigd; 

  op  3 

februari  2009  heeft  de  gewestelijke  stedenbouwkundige 

inspecteur  het 

stakingsbevel bekrachtigd. 
 

Op  16  maart  2009  (datum  van  het  ontvangstbewijs)  dient  de  verzoekende  partij  bij  de  tweede 
verzoekende  partij  tot  tussenkomst  een  aanvraag  in  voor  een  stedenbouwkundige  vergunning 
voor “het inrichten van een terrein voor de aan- en verkoop van tweedehandswagens”.  
 
Het perceel is, zo blijkt uit de bestemmingsvoorschriften van het bij koninklijk besluit van  3 april 
1979 vastgesteld gewestplan ‘Hasselt-Genk’, voor de eerste 50 meter gelegen in woongebied en 
voor  de  rest  gelegen in  woonuitbreidingsgebied.  Het  perceel  is  niet  gelegen  binnen  een  gebied 
waarvoor  een  goedgekeurd  bijzonder  plan  van  aanleg  of  ruimtelijk  uitvoeringsplan  geldt,  noch 
binnen de omschrijving van een behoorlijk vergunde, niet vervallen verkaveling. 
 
Naar  aanleiding  van  het  openbaar  onderzoek,  georganiseerd  van  26  maart  2009  tot  en  met  25 
april 2009, worden drieëntwintig bezwaarschriften ingediend.  
 
De stedelijke Brandweer brengt op 14 april 2009 een gunstig advies uit.  
 
De stedelijke dienst Leefmilieu brengt op 20 april 2009 een voorwaardelijk gunstig advies uit. 
 
De  gemeentelijke  stedenbouwkundige  ambtenaar  verleent  op  datum  van  6  mei  2009  een 
ongunstig advies met de volgende motivering: 

RvVb - 4 

 

 

“… 
2.7. Beoordeling van de goede ruimtelijke ordening 
Aan  deze  aanvraag  kan  slechts  een  ongunstig  advies  verleend worden,  omwille  van  de 
volgende redenen: 

  De  verkoop  van  een  10-tal  wagens 

is 
onaanvaardbaar.  Deze  activiteit  is  storend  binnen de woonomgeving,  gezien  het 
niet als “kleinschalig” kan beschouwd worden; 

in  deze 

landelijke  omgeving 

  Door  het  inrichten  van  een  terrein  tot  de  aan-  en  verkoop  van  wagens,  zal  de 

verkeersdrukte toenemen; 

  De groenbuffer (± 80 cm  breed) naar de nevenliggende rechtsgelegen woning is 
onvoldoende.  Bovendien  wordt  niet  verduidelijkt  hoe  deze  groenbuffer  wordt 
aangeplant; 

  De  woning  kan  niet  omgevormd  worden  tot  kantoorruimte,  daar  deze  in  het 
verleden  uitgebreid  werd  zonder  het  bekomen  van  een  stedenbouwkundige 
vergunning.  De  vergunde  plannen  van  28/10/1966  werden  niet  gevolgd.  De 
vormgeving van de uitbreiding is architecturaal niet aanvaardbaar; 

  Tweedehandswagenverkoop als hoofdfunctie binnen een residentiële buurt is niet 

aanvaardbaar. Deze verkoop moet ondergeschikt blijven aan de woonfunctie. 

…” 

 
 
De tweede verzoekende partij tot tussenkomst verleent op 24 juni 2009 een stedenbouwkundige 
vergunning aan de verzoekende partij met volgende voorwaarden: 
 

“… 

  Vooraleer  de  activiteit  van  verkoop  kan  starten  dienen  de  terreinwerken 

uitgevoerd te worden (inrichting, aanplanting groen,…) 

  De  buffers  (linker-  en  rechterperceelsgrens)  dienen  minimaal  1  meter  te  zijn  en 

voldoende “dicht” uitgevoerd te worden; 

  Op de linkerperceelsgrens dient er een aangeplante buffer uitgevoerd te worden 

(min. 1 meter). 

…” 

 
 
Tegen  deze  beslissing  tekent  de  heer  .........  op  13  juli  2009  administratief  beroep  aan  bij  de 
verwerende partij. 
 
In zijn verslag van 27 augustus 2009 adviseert de provinciale stedenbouwkundige ambtenaar de 
verwerende partij om het beroep in te willigen en de stedenbouwkundige vergunning te weigeren 
met de volgende motivering: 
 

“… 
Deel 2. Stedenbouwkundige beoordeling. 
 
Het  betreft  hier  terreinaanlegwerken  voor  de  verkoop  van  tweedehandswagens  zonder 
woonfunctie  in  een  landelijke  woonzone.  Op  het  terrein  zullen  10  parkeerplaatsen 
voorzien worden voor het te koop stellen van rijklare wagens en 2 parkeerplaatsen voor 
cliënteel. 
Een dergelijke activiteit is potentieel storend binnen deze ruimtelijke context omwille van 
het aan- en wegrijden van auto’s en de hinder van geluid en uitlaatgassen. 
De handelsactiviteiten worden gevestigd in een gebouw waarvoor op 28 november 1966 
een  bouwvergunning  als  woning  verleend  werd.  De  vergunde  plannen  werden  niet 
gevolgd. 

RvVb - 5 

 

Tijdens het openbaar onderzoek werden 23 bezwaarschriften ingediend die hoofdzakelijk 
betrekking hebben op de onverenigbaarheid van dergelijke activiteiten met een landelijke 
woonzone, de hinderproblemen en op de aanwezigheid van een carwash in de omgeving 
de  carwash  maakt  geen  voorwerp  uit  van  de  aanvraag  en  kan  derhalve  niet  betrokken 
worden in de beoordeling van de voorliggende aanvraag. 
 
Inzake  de  onverenigbaarheid  van  de  geplande  handelsactiviteiten  zonder  bijhorende 
woonfunctie  binnen  het  kader  van  een  landelijke  woonzone  en  de  mogelijke  hinder 
worden  de  bezwaren,  die  zijn  ingediend  tijdens  het  openbaar  onderzoek  en  herhaald 
werden in het derdenberoep, bijgetreden evenals het ongunstig advies d.d. 24 juni 2009 
van de gemeentelijke stedenkundige ambtenaar dat steunt op dezelfde overwegingen. 
 
De gevraagde terreinaanleg in het kader van een handelsactiviteit zonder woonfunctie is 
niet verenigbaar met een goede ordening van de plaats. 
Overeenkomstig dit  verslag  wordt  aan de deputatie  voorgesteld het derdenberoep 
van  .........  in  te  willigen  en  de  vergunning  van  het  college  van  burgemeester  en 
schepenen te vernietigen. 
…” 

 
 
Na de hoorzitting van 1 september 2009 beslist de verwerende partij op 16 september 2009 om 
het beroep in te willigen en de stedenbouwkundige vergunning te weigeren. De verwerende partij  
overweegt hierbij het volgende: 

 

dat 

het 

hier 

voor 

de 

verkoop 

terreinaanlegwerken 

“… 
Overwegende 
van 
tweedehandswagens  betreft  zonder  woonfunctie  in  een  landelijke  woonzone;  dat  op  het 
terrein  10  parkeerplaatsen  zullen  voorzien  worden  voor  het  te  koop  stellen  van  rijklare 
wagens en 2 parkeerplaatsen voor cliënteel;  
dat  een  dergelijke  activiteit  potentieel  storend  is  binnen  deze  ruimtelijke  context  omwille 
van het aan- en wegrijden van auto’s en de hinder van geluid en uitlaatgassen;  
dat  de  handelsactiviteiten  worden  gevestigd  in  een  gebouw  waarvoor  op  28  november 
1966  een  bouwvergunning  als  woning  verleend  werd,  dat  de  vergunde  plannen  niet 
werden gevolgd; 
… 
 
Overwegende  dat,  inzake  de  onverenigbaarheid  van  de  geplande  handelsactiviteiten 
zonder  bijhorende  woonfunctie  binnen  het  kader  van  een  landelijke  woonzone  en  de 
mogelijke  hinder,  de  bezwaren  die  zijn  ingediend  tijdens  het  openbaar  onderzoek  en 
herhaald  werden  in  het  derdenberoep  worden  bijgetreden  evenals  het  ongunstig  advies 
d.d.  24  juni  2009  van  de  gemeentelijke  stedenbouwkundige  ambtenaar  dat  steunt  op 
dezelfde overwegingen; 
 
Overwegende  dat  de  gevraagde  terreinaanleg  in  het  kader  van  een  handelsactiviteit 
zonder woonfunctie niet verenigbaar is met een goede ordening van de plaats; 
 …” 
 

Dit is de bestreden beslissing. 
 
 
 
 
 

RvVb - 6 

 

V. 

ONTVANKELIJKHEID VAN DE VORDERING TOT VERNIETIGING 

 

A.  Ontvankelijkheid wat betreft de tijdigheid van het beroep 

 
De bestreden beslissing werd met een op 17 september 2009 gedateerde brief betekend aan de 
verzoekende partij. Het verzoekschrift tot vernietiging werd door de verzoekende partij, met een 
ter post aangetekende brief van 14 oktober 2009, ingediend en is bijgevolg tijdig. 
 

B.   Ontvankelijkheid wat betreft het belang van de verzoekende partij 

 
De  Raad  stelt  vast  dat  de  verzoekende  partij  de  aanvrager  van  de  stedenbouwkundige 
vergunning is. Zij dient dan ook te worden aangemerkt als belanghebbende in de zin van artikel 
4.8.16, §1, eerste lid, 1° VCRO. 
 
 

VI. 

AMBTSHALVE MIDDEL 

 

A.  Vooraf 

 
Onverminderd de eventuele gegrondheid van het door de verzoekende partij ingeroepen middel, 
en  alvorens  dit  middel  te  beoordelen  en  er  een  uitspraak  over  te  doen,  acht  de  Raad  het 
aangewezen,  teneinde  de  tegensprekelijkheid  van  het  debat  te  garanderen,  dat  aan  de 
verwerende  partij,  de  verzoekende  partij  en  de  verzoekende  partijen  tot  tussenkomst  de 
mogelijkheid wordt geboden te antwoorden op het hierna geformuleerde ambtshalve middel dat 
de Raad, gelet op artikel 4.8.3, §2 VCRO, ten aanzien van de bestreden beslissing in overweging 
neemt.  
 

B.  Schending  van  artikel  7.5.8,  §2  tweede  lid  VCRO,  van  het  inmiddels  opgeheven 
artikel  121  van  het  decreet  van  18  mei  1999  houdende  de  organisatie  van  de 
ruimtelijke  ordening  en  de  beginselen  van  behoorlijk  bestuur,  meer  specifiek  het 
zorgvuldigheidsbeginsel 

 
Eerste onderdeel 
 
Artikel  7.5.8,  §2,  tweede  lid  VCRO  bepaalt  dat  beroepsdossiers  die  bij  de  deputatie  werden 
betekend vóór 1 september 2009 doch waarover de deputatie op die datum nog geen beslissing 
heeft genomen, worden behandeld overeenkomstig de procedureregelen die golden voorafgaand 
aan die datum. 
 
De Raad stelt vast dat in de voorliggende zaak het beroep bij de verwerende partij werd ingesteld 
op  13  juli  2009  en  dat  de  bestreden  beslissing  werd  genomen  op  16  september  2009.  De 
verwerende partij diende dan ook, rekening houdende met artikel 7.5.8, §2, tweede lid VCRO, de 
procedureregels te volgen die golden vóór 1 september 2009. 
 
Artikel 121 van het decreet van 18 mei 1999 houdende de organisatie van de ruimtelijke ordening 
(hierna  DRO),  zoals  het  gold  vóór  de  wijziging  bij  decreet  van  27  maart  2009,  bepaalde 
uitdrukkelijk dat minstens het eerste deel van het verslag van de provinciale stedenbouwkundige 
ambtenaar door de bestendige deputatie diende overgenomen te worden in de motivering van de 
beslissing.  Dit  eerste  deel  bevat  de  geldende  wettelijke  en  reglementaire  voorschriften  die  van 
toepassing  zijn  op  het  perceel  waarop  een  stedenbouwkundige  of  de  verkavelingsvergunning 
betrekking heeft. 
 

RvVb - 7 

 

Het artikel 121 DRO legt aan de verwerende partij, wanneer zij in graad van administratief beroep 
een  uitspraak  doet  over vergunningsaanvragen, dan  ook een bijzondere motiveringsverplichting 
op.  Het  inmiddels  opgeheven  artikel  121  DRO  vereist  dat  uit  de  bestreden  beslissing  zelf  moet 
kunnen  worden  afgeleid  of  het  eerste  deel  van  het  verslag  van  de  provinciale 
stedenbouwkundige ambtenaar daadwerkelijk werd opgenomen in de bestreden beslissing.  
 
De Raad stelt evenwel vast dat de verwerende partij in de bestreden beslissing  op geen enkele 
wijze verwijst naar het verslag van de provinciale stedenbouwkundige ambtenaar, laat staan dat 
uit  de  bestreden  beslissing  op  enigerlei  wijze  blijkt  of  het  eerste  deel  van  dit  verslag  erin  werd 
opgenomen. 
 
Aangezien  in  de  bestreden  beslissing  op  geen  enkele  wijze  melding  wordt  gemaakt  van  het 
verslag  van  de  provinciale  stedenbouwkundige  ambtenaar,  moet  bij  uitbreiding  worden 
vastgesteld dat het eerste deel van vermeld verslag evenmin werd opgenomen in de bestreden 
beslissing.  Rekening  houdende  met  voormelde  vaststellingen,  schendt  de  bestreden  beslissing 
artikel  7.5.8,  §2,  tweede  lid  VCRO  en  het  inmiddels  opgeheven  artikel  121  DRO  en  de  daarin 
vervatte motiveringsverplichting. 
 
Tweede onderdeel 
 
Aangezien  uit  de  bestreden  beslissing  niet  kan  worden  afgeleid  of  de  motivering  van  deze 
beslissing daadwerkelijk het eerste deel van het verslag van de provinciale stedenbouwkundige 
ambtenaar bevat  en  of  de  inhoud  van  dit  verslag werd  betrokken  bij  het  besluitvormingsproces, 
schendt de bestreden beslissing tevens het zorgvuldigheidsbeginsel.  
 
Opdat  de  verwerende  partij  een  zorgvuldige  beslissing  zou  kunnen  nemen,  dient  zij  immers de 
aanvraag  aan  een  eigen,  zorgvuldig  en  afdoende  onderzoek  te  onderwerpen.  Gelet  op  de 
draagwijdte van het inmiddels opgeheven artikel 121 DRO kan niet ernstig worden betwist dat het 
verslag van de provinciale stedenbouwkundige ambtenaar hierbij een essentieel en noodzakelijk 
te onderzoeken onderdeel van het dossier vormt. 
 
De bestreden beslissing is kennelijk onzorgvuldig. 
 
 
 
 
 
 
 
 
 
 
 
 
 
 
 
 
 
 
 
 

RvVb - 8 

 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. De Raad beveelt de heropening van de debatten. 
 
2.  De  Raad  vraagt de  verzoekende  partijen  tot  tussenkomst  om  bij  hun in  sub  3  bedoelde  nota 
een afschrift neer te leggen van de beslissing van het college van burgemeester en schepenen 
van de stad Genk van 13 januari 2010 . 
 
3. De Raad verzoekt de verwerende partij, de verzoekende partij en de verzoekende partijen tot 
tussenkomst om met een aanvullende nota en binnen een termijn van dertig dagen, te rekenen 
vanaf  de  betekening  van  huidig  arrest,  te  antwoorden  op  het  in  onderdeel  VI.  geformuleerde 
ambtshalve middel. 
 
4. De uitspraak over de kosten wordt uitgesteld tot de beslissing ten gronde. 
 
 
Dit arrest is uitgesproken te Brussel, in openbare terechtzitting op 30 maart 2011, door de Raad 
voor Vergunningsbetwistingen, derde kamer, samengesteld uit: 
 
 
Filip VAN ACKER, 
 
 
 
Katrien VISSERS, 
 
 
De toegevoegd griffier, 
 
 
 
 
 
Katrien VISSERS 

De voorzitter van de derde kamer, 

voorzitter van de derde kamer, 

toegevoegd griffier. 

Filip VAN ACKER 

 

 

 

 

 

 

met bijstand van 

 

 

 

RvVb - 9 

 

