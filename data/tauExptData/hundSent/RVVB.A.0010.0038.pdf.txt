RAAD VOOR VERGUNNINGSBETWISTINGEN 

ARREST 

nr. A/2010/0038 van 17 november 2010 

in de zaak 2010/0342/A/3/0319 

de  GEWESTELIJKE  STEDENBOUWKUNDIGE  AMBTENAAR  van  het 
Agentschap Ruimte en Erfgoed, afdeling Oost-Vlaanderen 
 
bijgestaan en vertegenwoordigd door: 
advocaat Paul AERTS 
kantoor houdende te 9000 Gent, Coupure 5 
bij wie keuze van woonplaats wordt gedaan 
 
verzoekende partij 
 
tegen: 
 
de deputatie van de provincieraad van OOST-VLAANDEREN 
 
vertegenwoordigd door: 
mevrouw Kaat VAN KEYMEULEN 
 
verwerende partij 
 
 

 

 

 
 
In zake: 
 
 
 
 
 
 
 
 
 
 
 
 
 
 
 

 
 

I. 

VOORWERP VAN DE VORDERING 

 
De vordering, ingesteld bij aangetekende brief van 13 april 2010, strekt tot de vernietiging van de 
beslissing  van  de  deputatie  van  de  provincieraad  van  Oost-Vlaanderen  op  datum  van  4  maart 
2010,  waarbij  het  administratief  beroep  van  advocaat  Roland  DE  CLERCQ  namens  ......... 
handelend  voor  .........  tegen  de  stilzwijgende  weigeringsbeslissing  van  het  college  van 
burgmeester  en  schepenen  van  de  stad  Lokeren  betreffende  de  aanvraag 
tot 
stedenbouwkundige  vergunning  voor  het  wijzigen  van  de  bestemming  van  garage-toonzaal  tot 
horecazaak van een gebouw op een perceel gelegen te ......... en met als kadastrale omschrijving 
.........,  wordt  ingewilligd  en  een  stedenbouwkundige  vergunning  wordt  verleend  volgens  het 
ingediend plan. 
 
 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een afschrift van het  administratief 
dossier neergelegd. De verzoekende partij heeft een wederantwoordnota ingediend. 
 
De partijen zijn opgeroepen voor de openbare terechtzitting van 10 november 2010. 
 
Kamervoorzitter Filip VAN ACKER heeft verslag uitgebracht. 
 

RvVb - 1 

 

Inneke  BOCKSTAELE  die 

loco  advocaat  Paul  AERTS  verschijnt  voor  de 
Advocaat 
verzoekende partij en mevrouw Kaat VAN KEYMEULEN die verschijnt voor de verwerende partij, 
zijn gehoord. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

FEITEN 

 
Op  2  april  2009  (datum  van  het  ontvangstbewijs)  dient  .........  namens  .........  bij  het  college  van 
burgemeester  en  schepenen  van  de  stad  Lokeren  een  aanvraag  in  voor  het  bekomen  van  een 
stedenbouwkundige  vergunning  voor  de  ‘herbestemming  toonzaal  naar  horecazaak’.  De 
aanvraag  heeft  betrekking  op  een  perceel  gelegen  te  .........  en  met  als  kadastrale  omschrijving 
.......... 
 
De  aanvraag  beoogt  de  herbestemming  van  een  garage-toonzaal,  met  behoud  van  de  huidige 
gevelaanzichten. Enerzijds is voorzien dat een deel van de vroegere toonzaal ingenomen wordt 
door  de  (uitgebreide)  garage-werkplaats.  Anderzijds  komt  er  door  het  plaatsen  van  een  aantal 
binnenmuren  een  duidelijke  afscheiding  tussen  de  garage-werkplaats  en  een  in  de  voormalige 
toonzaal  ingerichte  verbruikerszaal/horecazaak  met  bar,  een  koude  en  een  warme  keuken,  en 
het  nodige  sanitair.  Vanuit  de  garage-werkplaats  is  geen  rechtstreekse  toegang  mogelijk  tot  de 
nieuwe  functie.  Er  zijn  68  zitplaatsen  (17  tafels  van  4  personen)  voorzien.  Volgens  de  bij  de 
aanvraag  gevoegde  beschrijvende  nota  gaat  het  hier  om  een  complementair  dienstverlenend 
bedrijf.  Het  zou  een  collectief  restaurant  betreffen,  ten  behoeve  van  de  andere  industriële 
bedrijven.  
 
Het  perceel  is,  zo  blijkt  uit  de  bestemmingsvoorschriften  van  het  bij  koninklijk  besluit  van  7 
november  1978  vastgestelde  gewestplan  Sint-Niklaas-Lokeren,  gelegen  in  industriegebied.  Het 
perceel  is  tevens  begrepen  in  het  gebied  waarvoor  het  bij  ministerieel  besluit  van  17  oktober 
1988  goedgekeurde  bijzonder  plan  van  aanleg  25  A+B  “Industriegebied  Zelebaan-uitbreiding” 
geldt. Volgens het betrokken bijzonder plan van aanleg, dat een toepassing is van artikel 15 van 
de oorspronkelijke Stedenbouwwet, zoals hernomen bij artikel 15 van het decreet betreffende de 
ruimtelijke ordening, gecoördineerd op 22 oktober 1996 gecoördineerd, is het perceel gelegen in 
een  zone  voor  nijverheid,  zonder  verdere  stedenbouwkundige  voorschriften.  Het  perceel  is  niet 
gelegen binnen de omschrijving van een behoorlijk vergunde, niet vervallen verkaveling. 
 
Het advies van 18 april 2009 van de brandweer is gunstig. 
 
Het advies van 23 april 2009 van het Agentschap Wegen en Verkeer is gunstig. 
 
Het advies van 7 september 2009 van het college van burgemeester en schepenen van de stad 
Lokeren  is  ongunstig  en  overweegt  met  betrekking  tot  de  beoordeling  van  de  verenigbaarheid 
van de aanvraag met de goede ruimtelijke ordening: 

 
“… 
Overwegende dat de aanvraag niet in overeenstemming is met de wettelijke bepalingen; 
Overwegende  dat  de  horecazaak  niet  specifiek  ten  dienste  staat  van  de  bestaande 
bedrijven in het industriegebied; 

RvVb - 2 

 

Overwegende  dat  de  aanvraag  tot  horecazaak  in  realiteit  een  zaak  voor  gokspelen 
betreft; 
Bijgevolg dient geoordeeld dat de aanvraag stedenbouwkundig niet vergunbaar is. 
…” 

 
Het advies van 22 oktober 2009 van de gewestelijke stedenbouwkundige ambtenaar is ongunstig 
en  sluit  zich  volledig  aan  bij  de  planologische  en  ruimtelijke  motivering  van  het  college  van 
burgemeester en schepenen. 
 
Het college van burgemeester en schepenen neemt geen tijdige beslissing over de aanvraag en 
met  een  ter  post  aangetekende  brief  van 9  oktober  2009  tekent  advocaat Roland DE CLERCQ 
namens  .........  handelend  voor  .........  beroep aan  tegen  deze stilzwijgende weigeringsbeslissing 
bij de verwerende partij. 
 
Na  de  raadsman  van  de  aanvrager  op  8  december  2009  te  hebben  gehoord,  oordeelt  de 
verwerende  partij  op  17  december  2009  om  haar  beslissing  omtrent  het  beroep  uit  te  stellen 
teneinde  verder  onderzoek  te  doen  betreffende  het  in  opmaak  zijnd  provinciaal  ruimtelijk 
uitvoeringsplan E17/1. 
 
In haar verslag van 23 december 2009 adviseert de behandelende ambtenaar van de provinciale 
dienst  Ruimtelijke  Vergunningen  om  de  stedenbouwkundige  vergunning  te  weigeren.  Er  wordt 
hierbij gewezen op de volgende elementen: 
 

“… 
2.4.2. De juridische aspecten 
… 
Ook al werd het BPA niet verder gedetailleerd uitgewerkt, er kan niet voorbij gegaan worden 
aan de bestemming nijverheid die aan het gebied waarin het perceel gelegen is, gegeven is. 
… 
Er  is  ons  geen  rechtspraak  van  de  Raad  van  State  bekend  die  betrekking  heeft  op 
collectieve restaurants, er is bijgevolg geen eenduidige definitie voorhanden van wat onder 
het  begrip  “collectief  restaurant”  dient  verstaan  te  worden,  noch  een  duidelijke  opsomming 
van voorwaarden waaraan een dergelijk restaurant moet voldoen. 
De aanvraag voorziet in het oprichten van een restaurant voor maximum 68 personen, aan 
de rand van een bestaand industriegebied. 
 
Uit de bijgevoegde plannen dient te worden afgeleid dat de horecazaak fysisch niet nauw bij 
de  bestaande  industriële  activiteiten  aansluit  (enkel  te  bereiken  vanaf  de  .........),  er  mag 
redelijkerwijze aangenomen worden dat de horecazaak in belangrijke mate door willekeurige 
passanten  van  de  .........  en  omgeving  zal  gebruikt  worden  (het  gebouw  is  zichtbaar  vanaf 
deze  gewestweg).  De  aanvrager  mikt  met  het  restaurant  geenszins  louter  of  vooral  op  de 
bedrijvenzone.  Door  de  omvang  en  de  ligging  kan  het  restaurant  slechts  een  beperkt 
industrieel-collectief karakter aangemeten worden. Bijgevolg gaat het hier niet om een zuiver 
collectief  restaurant  i.f.v.  de  werknemers  op  het  industrieterrein,  doch  dat  de  aanvraag 
eerder een klassieke horecazaak betreft. 
Uit  het  advies  van  het  college  van  burgemeester  en  schepenen  blijkt  dat  de  aanvraag  tot 
horecazaak in realiteit een zaak voor gokspelen betreft. 
 
De  planologische  bestaanbaarheid  van  de  aanvraag  met  het  gewestplan  en  het  BPA  is 
onvoldoende aangetoond. 
 

RvVb - 3 

 

functiewijzigingen 

De  aanvraag  is  aldus  principieel  in  strijd  met  het  van  kracht  zijnde  gewestplan,  dat  als 
zonering  industriegebied  weergeeft,  en  is  eveneens  strijdig  met  de  bestemming  van  het 
meest  gedetailleerde  plan,  zijnde  het  BPA,  dat  als  bestemming  ‘zone  voor  nijverheid’ 
weergeeft. 
 
Er dient onderzocht te worden of bij voorliggende aanvraag toepassing gemaakt kan worden 
van  het  Besluit  van  de  Vlaamse  regering  van  28  november  2003  tot  bepaling  van  de 
toelaatbare 
voor  gebouwen,  gelegen  buiten  de  geëigende 
bestemmingszone.  
 
Artikel  6  van  dit  besluit  vermeldt  dat  met  toepassing  van  artikel  4.4.23  van  de  Vlaamse 
Codex  Ruimtelijke  Ordening,  een  vergunning  kan  worden  verleend  voor  het  geheel  of 
gedeeltelijk  wijzigen  van  het  gebruik  van  een  gebouw  of  gebouwencomplex,  voor  zover  is 
voldaan aan de volgende voorwaarden… 
 
Binnen  de  ruimere  omgeving  van  het  gebouw,  langs  de  .........,  komen  nog  verschillende 
andere handelszaken voor, waarbij hier kan gesproken worden van een handelslint gelegen 
langs de gewestweg. 
Aan de overzijde van de ........., in het woongebied, komen verschillende grote handelszaken 
voor zoals onder andere .......... 
 
Bij  nader  onderzoek  ter  plaatse  werd  vastgesteld  dat,  met  uitzondering  van  de  zaken 
gesitueerd in de strook gericht naar de ........., namelijk enkele autohandelaars (.........), firma 
.........,  alle  andere  bedrijven  die  gelegen  zijn  in  het  industriegebied  een  nijverheids-  of 
industriefunctie  hebben.  Volgens  een  ruwe  schatting  hebben  minder  dan  50%  van  de 
bedrijven  van  het  industriegebied  reeds  een  vergunde  hoofdfunctie  handel,  horeca, 
kantoorfunctie of diensten. 
Bijgevolg voldoet de aanvraag niet aan de voorwaarden gesteld in het hoger vermeld artikel 
6  van  het  Besluit  van  de  Vlaamse  regering  van  28  november  2003,  tot  bepaling  van  de 
toelaatbare 
voor  gebouwen,  gelegen  buiten  de  geëigende 
bestemmingszone 
 
2.4.3. De goede ruimtelijke ordening 
Hoewel  de  ruimtelijke  impact  miniem  is,  gelet  op  de  verbouwing  integraal  binnen  het 
bestaand  volume,  volgt  dat  uit  bovenvermelde  onoverkomelijke  legaliteitsbelemmering  dat 
een bijkomende opportuniteitsafweging niet relevant is. 
 
2.5. Conclusie 
Uit hetgeen voorafgaat dient besloten dat de aanvraag niet voor vergunning vatbaar is. 
 
…”  

functiewijzigingen 

 
In haar aanvullend verslag van 9 februari 2010, uitgebracht naar aanleiding van het opmaken van 
het  provinciaal  ruimtelijk  uitvoeringsplan  E17/1,  met  een  eerste  plenaire  vergadering  op  29 
oktober  2009,  handhaaft  de  provinciale  dienst  Ruimtelijke  Vergunningen  haar  eerder  op  23 
december 2009 ingenomen standpunt.  
 
Op 4 maart 2010 beslist de verwerende partij om de stedenbouwkundige vergunning te verlenen 
volgens het ingediend plan en doet hierbij de volgende overwegingen gelden: 
 

“… 
2.4.2. De juridische aspecten 

RvVb - 4 

 

… 
Bijgevolg gaat het hier niet om een zuiver collectief restaurant i.f.v. de werknemers van het 
industrieterrein, doch dat de aanvraag eerder een klassieke horecazaak betreft. 
Uit  het  advies  van  het  college  van  burgemeester  en  schepenen  blijkt  dat  de  aanvraag  tot 
horecazaak in realiteit een zaak voor gokspelen betreft. 
 
De  planologische  bestaanbaarheid  van  de  aanvraag  met  het  gewestplan  en  het  BPA  is 
onvoldoende aangetoond. 
 
De  aanvraag  is  aldus  principieel  in  strijd  met  het  van  kracht  zijnde  gewestplan,  dat  als 
zonering  industriegebied  weergeeft,  en  is  eveneens  strijdig  met  de  bestemming  van  het 
meest  gedetailleerde  plan,  zijnde  het  BPA,  dat  als  bestemming  ‘zone  voor  nijverheid’ 
weergeeft. 
 
Er dient onderzocht te worden of bij voorliggende aanvraag toepassing kan gemaakt worden 
van  het  Besluit  van  de  Vlaamse  regering  van  28  november  2003  tot  bepaling  van  de 
toelaatbare 
voor  gebouwen,  gelegen  buiten  de  geëigende 
bestemmingszone. 
 
Artikel  6  van  dit  voormeld  besluit  vermeldt  dat  met  toepassing  van  artikel  4.4.23  van  de 
Vlaamse Codex Ruimtelijke Ordening, een vergunning kan worden verleend voor het geheel 
of gedeeltelijk wijzigen van het gebruik van een gebouw of gebouwencomplex, voor zover is 
voldaan aan de volgende voorwaarden: 
1.  het gebouw of gebouwencomplex is gelegen in een industrieterrein in de ruime zin 
2. 

in  de  ruimere  omgeving  van  het  gebouw  of  gebouwencomplex  komen  nog  gebouwen 
voor met een vergunde functie horeca, handel, kantoorfunctie of diensten 
indien  op  het  industrieterrein  in  kwestie  meer  dan  drie  bedrijven  gevestigd  zijn,  dan 
hebben  minstens  50%  van  de  bedrijven  van  dat  industriegebied  reeds  een  vergunde 
hoofdfunctie handel, horeca, kantoorfunctie of diensten, 

functiewijzigingen 

3. 

 

 

4.  de  nieuwe  functie  behoort  tot  de  functiecategorie  “handekl,  horeca,  kantoorfunctie  of 

diensten”. 

Het  voorliggende  project  situeert  zich  binnen  een  industriegebied,  als  vastgesteld  door  het 
van kracht zijnde gewestplan Sint-Niklaas-Lokeren. 
 
Binnen  de  ruimere  omgeving  van  het  gebouw,  langs  de  .........,  komen  nog  verschillende 
andere handelszaken voor, waarbij hier kan gesproken worden van een handelslint gelegen 
langs de gewestweg. 
Aan de overzijde van de ........., in het woongebied, komen verschillende grote handelszaken 
voor zoals onder andere .......... 
Er mag aangenomen worden dat de talrijke handelszaken 50% of meer van de bedrijven van 
de industriezone uitmaken. 
Bijgevolg  voldoet  de  aanvraag  aan  de  voorwaarden  gesteld  in  het  hoger  vermeld  artikel  6 
van  het  Besluit  van  de  Vlaamse  regering  van  28  november  2003,  tot  bepaling  van  de 
toelaatbare 
voor  gebouwen,  gelegen  buiten  de  geëigende 
bestemmingszone 

functiewijzigingen 

2.4.3. De goede ruimtelijke ordening 
De ruimtelijke impact van het gevraagde is miniem, gelet op de verbouwing integraal binnen 
het bestaand volume. 
 
De goede ruimtelijke ordening komt niet in het gedrang. 

RvVb - 5 

 

 
2.5. Conclusie 
De aanvraag is  voor vergunning vatbaar 
 
…”  

 
Dit is de bestreden beslissing. 
 
 

IV. 

ONTVANKELIJKHEID VAN DE VORDERING TOT VERNIETIGING 

 
De bestreden beslissing werd met een ter post aangetekende zending van 12 maart 2010 door 
de verwerende partij betekend aan de verzoekende partij. Het beroep werd ingesteld met een ter 
post aangetekende brief van 13 april 2010 en is bijgevolg tijdig. 
 
 

V. 

ONDERZOEK VAN DE GEGRONDHEID VAN DE VORDERING TOT VERNIETIGING 

 
In een eerste middel roept de verzoekende partij volgende schending in: 
 

“… 
1. 
De bestreden beslissing vormt een schending van artikel 6 van het besluit van de 
Vlaamse Regering van 28 november 2003 tot bepaling van de toelaatbare functiewijziging 
voor gebouwen, gelegen buiten de geëigende bestemmingszone, van de artikelen 2 en 3 
van de wet van 29 juli 1991 betreffende de motivering van bestuurshandelingen, van het 
zorgvuldigheidsbeginsel  en  materiële  motiveringsplicht  als  algemene  beginselen  van 
behoorlijk bestuur. 
 
2. 
Op  17  maart  2009  werd  een  stedenbouwkundige  aanvraag  ingediend  tot 
herbestemming  van  een  toonzaal  naar  horecazaak  van  het  pand  gelegen  te  .........,  ten 
kadaster gekend onder .......... 
 
Deze eigendom ligt volgens de planologische bepalingen van het bij KB van 7 november 
1978 vastgesteld gewestplan Sint-Niklaas – Lokeren in een industriegebied. 
 
De eigendom is tevens gelegen binnen de grenzen van het bij Ministerieel Besluit van 17 
oktober 1988 goedgekeurd Bijzonder Plan van Aanleg 25A+B “industriegebied Zelebaan 
–  uitbreiding”,  zijnde  een BPA  in  toepassing  van  artikel  15  van  het  Stedenbouwdecreet. 
De  aanvraag  is  volgens  dit  BPA  gelegen  in  een  zone  voor  nijverheid,  zonder  verdere 
voorschriften.  
 
De  horecabestemming  is  niet  in  overeenstemming  met  een  industriezone,  zoals 
vastgelegd in de plannen van aanleg. 
 
In de bestreden beslissing van de Deputatie van de Provincieraad van Oost-Vlaanderen 
van 4 maart 2010 wordt terecht aangegeven dat de aanvraag “aldus principieel in strijd is 
met  het  van  kracht  zijnde  gewestplan,  dat  als  zonering  industriegebied  weergeeft,  en  is 
eveneens strijdig met de bestemming van het meest gedetailleerde plan, zijnde het BPA 
dat als bestemming “zone voor nijverheid” weergeeft.”. 
 
Overeenkomstig  artikel  6  van  het  besluit  van  de  Vlaamse  Regering  van  28  november 
2003 tot bepaling van de toelaatbare functiewijziging voor het gebouw, gelegen buiten de 

RvVb - 6 

 

geëigende bestemmingszone, kan een vergunning worden verleend voor het wijzigen van 
het gebruik van een gebouw voor zover aan al de volgende voorwaarden is voldaan:  
 
“…  
 
3  °  Indien  op  het  industriegebied  in  kwestie  meer  dan  drie  bedrijven  gevestigd  zijn,  dan 
hebben  minstens  50  %  van  de  bedrijven  van  dat  industriegebied  reeds  een  vergunde 
hoofdfunctie “handel, horeca, kantoorfunctie of diensten” ;  
 
…” 
 
Nergens  wordt  in  de  bestreden  beslissing  effectief  nagegaan  én  aangetoond  dat  aan 
deze voorwaarde werd voldaan.  
 
De  overweging  dat  “er  mag  aangenomen  worden  dat  de  talrijke  handelszaken  50  %  of 
meer  van  de  bedrijven  van  de  industriezone  uitmaken”  is  niet  het  resultaat  van  een 
grondig onderzoek en bovendien in strijd met de werkelijkheid.  
 
In het technisch verslag wordt trouwens het tegenovergestelde voorgehouden.  
 
“Binnen de ruimere omgeving van het gebouw, langs de ........., komen nog verschillende 
andere  handelszaken,  waarbij  hier  kan  gesproken  worden  van  een  handelslint  gelegen 
langs de gewestweg. 
 
Aan  de  overzijde  van  de  .........,  in  het  woongebied,  komen  verschillende  grote 
handelszaken voor zoals onder andere .......... 
 
Bij  nader  onderzoek  ter  plaatse  werd  vastgesteld,  dat  met  uitzondering  van  de  zaken 
gesitueerd  in  de  strook  gericht  naar  de  .........,  namelijk  enkele  autohandelaars  (.........), 
firma ........., alle andere bedrijven die gelegen zijn in het industriegebied een nijverheids- 
of industriefunctie hebben. Volgens een ruwe schatting hebben minder dan 50 % van de 
bedrijven  van  het  industriegebied  reeds  een  vergunde  of  functie  handel,  horeca, 
kantoorfunctie of diensten.  
Bijgevolg  voldoet  de  aanvraag  niet  aan  de  voorwaarden  gesteld  in  het  hoger  vermeld 
artikel  6  van  het  besluit  van  28  november  200,3  tot  bepaling  van  de  toelaatbare 
functiewijzigingen  voor  gebouwen,  gelegen  buiten  de  geëigende  bestemmingszone.” 
(eigen onderlijning). 
 
De in artikel 6, 3 ° gestelde voorwaarde heeft betrekking op de bedrijven gelegen in het 
industriegebied  zelf.  De  bedrijven,  gelegen  aan  de  andere  kant  van  de  .........  in  een 
woongebied, kunnen dan ook niet in rekening worden gebracht. 
 
Aangezien  niet  is  voldaan  aan  de  in  artikel  6,  3  °  van  het  besluit  van  de  Vlaamse 
Regering  van  28  november  2003,  kan  dan  ook  geen  functiewijziging  voor  een  gebouw 
gelegen buiten de geëigende bestemmingszone, vergund worden.  
 
Zonder  toepassing  van  deze  uitzonderingsbepaling  is  de  bestreden  vergunning  strijdig 
met de bestemmingsvoorschriften van de industriezone. 
 
Door  toch  voor  te  houden  dat  voldaan  is  aan  de  gestelde  voorwaarde  en  toch  de 
vergunning te verlenen, heeft verwerende partij niet voldaan aan de motiveringsplicht en 
heeft verwerende partij niet zorgvuldig gehandeld. 

RvVb - 7 

 

…” 

 
De verwerende partij repliceert hierop als volgt: 
 
 

“… 
Verzoekende  partij  meent  dat  aan  de  bij  artikel  6  van  hogergenoemd  besluit  opgelegde 
voorwaarde dat minstens 50% van de bedrijven van het betrokken industriegebied reeds 
een  vergunde  hoofdfunctie  "handel,  horeca,  kantoorfunctie of  diensten"  moeten  hebben, 
niet  voldaan  is,  waardoor  de  vergunning  voor  een  zonevreemde  functiewijziging  niet 
verleend kon worden. 
 
3.1.2.  In  het  bestreden  besluit wordt  omtrent  deze  voorwaarde  het  volgende  opgemerkt: 
"Binnen de ruimere omgeving van het gebouw, langs de ........., komen nog verschillende 
andere  handelszaken  voor,  waarbij  hier  kan  gesproken  worden  van  een  handelslint 
gelegen langs de gewestweg. 
(…) 
Er mag aangenomen worden dat de talrijke handelszaken 50% of meer van de bedrijven 
van de industriezone uitmaken. 
Bijgevolg voldoet de aanvraag aan de voorwaarden gesteld in het hoger vermeld artikel 6 
van het besluit van 28 november 2003, tot bepaling van de toelaatbare functiewijzigingen 
voor gebouwen, gelegen buiten de geëigende bestemmingszone". 
 
Verzoekende  partij  repliceert  hier  op  door  te  stellen  dat  deze  overwegingen  niet  het 
resultaat  van  een  grondig  onderzoek  zijn  en  bovendien  strijden  met  de  werkelijkheid. 
Verzoeker brengt evenwel geen enkel concreet gegeven aan waaruit zou kunnen blijken 
dat  dat  het  geval  is.  In  die  zin  blijken  de  beweringen  van  verzoeker  slechts  losse 
affirmaties  te  zijn,  waarmee  geenszins  de  onwettigheid  van  de  beslissing  aangetoond 
wordt. 
…” 

 
Met haar wederantwoordnota stelt verzoekende partij tenslotte nog dat: 
 
 

“… 
 Het komt evenwel aan de vergunningverlenende overheid toe om op concrete wijze na te 
gaan of aan de gestelde voorwaarden wordt voldaan. Dit geldt des te meer aangezien het 
gaat  om  een  functiewijziging  buiten  de  geëigende  bestemmingszone  en  dus  een 
afwijkingsbepaling. 
 
 Het is niet de taak van een verzoekende partij om een negatief bewijs voor te leggen. De 
vergunningverlenende  overheid  dient  de  aanvraag  aan  de  decretale  voorwaarden  te 
toetsen en op concrete wijze aan te geven op grond waarvan kan worden geoordeeld dat 
aan de gestelde voorwaarden is voldaan. 
 
 Het verweer van verwerende partij is dan ook niet ter zake. 

 

3.  Bovendien  wordt  in  het  verzoekschrift  tot  nietigverklaring  door  verzoekende  partij 
verwezen naar het technisch verslag van de Provincie Oost-Vlaanderen zelf. Hierin wordt 
op concrete wijze aangegeven dat aan de 50 %-voorwaarde niet voldaan is. 
 
 “Binnen de ruimere omgeving van het gebouw, langs de ........., komen nog verschillende 
andere  handelszaken,  waarbij  hier  kan  gesproken  worden  van  een  handelslint  gelegen 
langs de gewestweg. 

RvVb - 8 

 

 
 Aan  de  overzijde  van  de  .........  in  het  woongebied,  komen  verschillende  grote 
handelszaken voor zoals onder andere ..........  
 
 Bij  nader  onderzoek  ter  plaatse  werd  vastgesteld,  dat  met  uitzondering  van  de  zaken 
gesitueerd  in  de  strook  gericht  naar  de  .........,  namelijk  enkele  autohandelaars  (.........), 
firma ........., alle andere bedrijven die gelegen zijn in het industriegebied een nijverheids- 
of industriefunctie hebben. Volgens een ruwe schatting hebben minder dan 50 % van de 
bedrijven  van  het  industriegebied  reeds  een  vergunde  of  functie  handel,  horeca, 
kantoorfunctie of diensten.  
  
 Bijgevolg  voldoet  de  aanvraag  niet  aan  de  voorwaarden  gesteld  in  het  hoger  vermeld 
artikel  6  van  het  besluit  van  28  november  200,3  tot  bepaling  van  de  toelaatbare 
functiewijzigingen  voor  gebouwen,  gelegen  buiten  de  geëigende  bestemmingszone.” 
(eigen onderlijning). 
  
 Hieruit  blijkt  dat  duidelijk  niet  voldaan  is  aan  de  in  art.  6,  3°  van  het  besluit  van  de 
Vlaamse  Regering  van  28  november  2003  is  voldaan,  zodat  geen  functiewijziging  voor 
een gebouw gelegen in een industriezone vergund kan worden. 
 
 Dit verslag/advies wordt in de bestreden beslissing niet ontmoet, laat staan weerlegd. 
…” 

 
Beoordeling door de Raad 
 
In de bestreden beslissing overweegt de verwerende partij dat de aanvraag principieel in strijd is, 
met de bepalingen van het vigerende gewestplan (industriegebied) en het van toepassing zijnde 
bijzonder  plan  van  aanleg  (zone  voor  nijverheid),  minstens  dat  de  bestaanbaarheid  van  de 
aanvraag  met  geldende  voorschriften  onvoldoende  is  aangetoond,  zodat  onderzocht  dient  te 
worden  of  in  deze  toepassing  kan  gemaakt  worden  van  artikel  4.4.23  VCRO  en  derhalve  van 
artikel  6  van  het  besluit  van  de  Vlaamse  Regering  van  28  november  2003  tot  bepaling  van  de 
toelaatbare functiewijzigingen voor gebouwen, gelegen buiten de geëigende bestemmingszone. 
 
Met de verzoekende partij moet de Raad evenwel vaststellen dat uit de bestreden beslissing niet 
blijkt, hoewel zulks op grond van de motiveringsplicht nochtans vereist is, of de verwerende partij 
daadwerkelijk  en  concreet  heeft  onderzocht  of  de  aanvraag  voldeed  aan  de  in  artikel  6,  3°  van 
het  besluit  van  28  november  2003  gestelde  voorwaarde.  De  hypothetische  aanname  dat  “…de 
talrijke  handelszaken  50%  of  meer  van  de  bedrijven  van  de  industriezone  uitmaken”  kan  in  dit 
licht dan ook allerminst volstaan. Een vaststelling die des te meer klemt nu de verwerende partij 
niet  alleen  heeft  nagelaten  om  in  de  bestreden  beslissing  de  andersluidende  bevindingen  van 
haar  eigen  administratie  concreet  te  weerleggen,  maar  ook  omdat  de  verwerende  partij  de 
uitdrukkelijk van elkaar te onderscheiden voorwaarden vervat in artikel 6, 2° en 3° van het besluit 
van  28  november  2003  kennelijk  met  elkaar  verwart  door  de  handelszaken,  die  in  het 
naastliggende woongebied moeten gesitueerd worden, mee in rekening te nemen om vervolgens 
te  veronderstellen  dat  minstens  50%  van  de  bedrijven  in  het  industriegebied  een  vergunde 
hoofdfunctie ‘handel, horeca, kantoorfunctie of diensten’ hebben.  
 
Gegeven  het  voorgaande  dient  de  repliek  van  de  verwerende  partij  als  zouden  de  door  de 
verzoekende  partij  ingeroepen  schendingen  “…  slechts  losse  affirmaties…”  zijn,  als  irrelevant 
afgewezen te worden. De bestreden beslissing schendt bijgevolg de artikelen 2 en 3 van de wet 
van  29 
juli  1991  betreffende  de  motivering  van  de  bestuurshandelingen,  het 
zorgvuldigheidsbeginsel,  de  materiële  motiveringsplicht  en  artikel  6  van  het  besluit  van  de 

RvVb - 9 

 

Vlaamse Regering van 28 november 2003 tot bepaling van de toelaatbare functiewijzigingen voor 
gebouwen, gelegen buiten de geëigende bestemmingszone. 
 
Het middel is gegrond.  
   

 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. Het beroep wordt ontvankelijk en gegrond verklaard. 
 
2.  De  beslissing  van  de  deputatie  van  de  provincieraad  van  Oost-Vlaanderen  op  datum  van  4 
maart 2010 wordt vernietigd. 
 
3. De Raad beveelt de verwerende partij een nieuwe beslissing te nemen over het administratief 
beroep  van  advocaat  Roland  DE  CLERCQ  namens  .........  handelend  voor  .........  tegen  de 
stilzwijgende  weigeringsbeslissing  van  het  college  van  burgmeester  en  schepenen  van  de  stad 
Lokeren  betreffende  de  aanvraag  tot  stedenbouwkundige  vergunning  voor  het  wijzigen  van  de 
bestemming  van  garage-toonzaal  tot  horecazaak  van  een  gebouw  op  een  perceel  gelegen  te 
.........  en  kadastraal  gekend  als  .........  en  dit  binnen  een  termijn  van  drie  maanden  te  rekenen 
vanaf de betekening van het huidige arrest. 
 
4. Er zijn geen kosten. 
 
Dit  arrest  is  uitgesproken  te  Brussel,  in  openbare  terechtzitting  op  17  november  2010,  door  de 
Raad voor Vergunningsbetwistingen, derde kamer, samengesteld uit: 
 
 
Filip VAN ACKER, 
 
 
 
Hildegard PETTENS,  toegevoegd griffier. 
 
 
De toegevoegd griffier, 
 
 
 
 
 
Hildegard PETTENS 

De voorzitter van de derde kamer, 

voorzitter van de derde kamer, 

Filip VAN ACKER 

met bijstand van 

 

 

 

 

 

 

 

RvVb - 10 

 

