RAAD VOOR VERGUNNINGSBETWISTINGEN 

ARREST 

nr. A/2011/0050 van 20 april 2011 

in de zaak 2010/0424/A/3/0382 

 

 

de vzw ........., met zetel te 3000 Leuven, ......... 
 
verzoekende partij 
 
tegen:   
 
de deputatie van de provincieraad van VLAAMS-BRABANT 
 
bijgestaan en vertegenwoordigd door: 
advocaat Dany SOCQUET 
kantoor houdende te 3080 Tervuren, Merenstraat 28 
bij wie keuze van woonplaats wordt gedaan 
  
verwerende partij 
 

 

 

 
 
In zake:  

 

 

 
 

I. 

VOORWERP VAN DE VORDERING 

 
De vordering, ingesteld bij aangetekende brief van 7 mei 2010, strekt tot de vernietiging van het 
besluit van de deputatie van de provincieraad van Vlaams-Brabant van 11 maart 2010. 
 
Met  dit  besluit  heeft  de  deputatie  het  administratief  beroep  van  de  nv  .........  tegen  de 
weigeringsbeslissing  van het  college  van  burgemeester en  schepenen  van  de  stad  Leuven  van 
27 november 2009 ingewilligd. 
 
De deputatie heeft aan de nv ......... de stedenbouwkundige vergunning verleend voor het slopen 
van een bestaande constructie en het bouwen van een winkel met studentenkamers. 
 
Het betreft een perceel gelegen te 3000 Leuven, ......... en met kadastrale omschrijving .......... 
 
 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  het  originele  administratief  dossier 
neergelegd. De verzoekende partij heeft een wederantwoordnota ingediend. 
 
De partijen zijn opgeroepen voor de openbare terechtzitting van 6 april 2011, alwaar de vordering 
tot vernietiging werd behandeld. 
 
Kamervoorzitter Filip VAN ACKER heeft verslag uitgebracht.  
 

RvVb - 1 

 

De heer ......... en de heer ......... die verschijnen voor de verzoekende partij 
en advocaat Dany SOCQUET die verschijnt voor de verwerende partij, zijn gehoord.  
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

FEITEN 

 
Op  28  augustus  2009  (datum  van  het  ontvangstbewijs)  dient  de  nv  .........  bij  het  college  van 
burgemeester en schepenen van de stad Leuven een aanvraag in voor een stedenbouwkundige 
vergunning  voor  het  “slopen  van  bestaande  constructie  en  bouwen  van  een  winkel  met 
studentenkamers”.  
 
Het perceel is, zo blijkt uit de bestemmingsvoorschriften van het bij koninklijk besluit van  7 april 
1977 vastgestelde gewestplan ‘Leuven’, gelegen in woongebied.  
 
Het  perceel  is  niet  gelegen  binnen  een  gebied  waarvoor  een  goedgekeurde  bijzonder  plan  van 
aanleg  of  ruimtelijk  uitvoeringsplan  geldt,  noch  binnen  de  omschrijving  van  een  behoorlijk 
vergunde, niet vervallen verkaveling. 
 
Het  perceel  is  eveneens  gelegen  binnen  het  gezichtsveld  van  het  beschermd  stadsgezicht 
‘Handbooghof’. 
 
Naar aanleiding van het openbaar onderzoek, georganiseerd van 4 september 2009 tot 3 oktober 
2009,  worden  vijf  bezwaarschriften  ingediend,  waarvan  twee  in  meerdere  exemplaren  door 
verschillende ondertekenaars.  
 
De brandweer van Leuven brengt op 4 september 2009 een voorwaardelijk gunstig advies uit. 
 
De dienst Huisvesting van de stad Leuven brengt op 15 september 2009 een gunstig advies uit. 
 
Op 20 november 2009 brengt de gemeentelijke stedenbouwkundige ambtenaar een advies uit. 
 
Het college van burgemeester en schepenen van de stad Leuven weigert op 27 november 2009 
een stedenbouwkundige vergunning aan de nv ......... en overweegt hierbij het volgende: 
 

 
 

 

“… 
Beoordeling van de aanvraag 

2.c. Verenigbaarheid met andere voorschriften 
Overeenkomstig de artikels 5.4.5 en 5.4.4 van de stedenbouwkundige verordening inzake 
het aanleggen van parkeerplaatsen en fietsenstallingen buiten de openbare weg dient er 
voorzien  te  worden  in  de  aanleg  van  19  parkeerplaatsen  en  48  fietsenstallingen.  Het 
project voorziet niet in de nodige parkeerplaatsen en fietsenstallingen. Er word slechts 12 
parkeerplaatsen  en  46  fietsenstallingen  voorzien,  terwijl  er  19  parkeerplaatsen  en  48 
fietsenstallingen nodig zijn.  
… 

2.e. Beoordeling van de goede ruimtelijke ordening 

RvVb - 2 

 

Het project komt niet voor vergunning in aanmerking omwille van: 
- de onaangepaste volumetrie: zowel in de ......... als in de ......... is de bouwhoogte en het 
aantal bouwlagen te groot, wat  zeer storend is in het straatbeeld en een onverantwoord 
precedent  vormt  voor  een  schaalvergroting  op  deze  locatie.  In  de  .........  worden  4 
bouwlagen  plus  een  dak  voorzien,  terwijl  3  bouwlagen  plus  dak  hier  gangbaar  zijn  (de 
bestaande gebouwen – die gesloopt worden- tellen trouwens ook 3 bouwlagen plus een 
dak). Het invoegen van  een  extra  bouwlaag  heeft  (behalve  de  schaalvergroting)  ook als 
effect dat de normale horizontale geleding van de gevels hier prompt onderbroken wordt 
–  wat  storend  is  in  het  straatbeeld.  De  verwijzing  naar  het  tegenover  gelegen  –
stedenbouwkundig  bijzonder  ongelukkige-  hoekgebouw  is  ruim  onvoldoende  om  het 
doorbreken  van  de  gangbare  typologie  hier  te  verantwoorden.  In  de  .........  worden  3 
bouwlagen  voorzien  (vandaag  :  minder  dan  2 bouwlagen),  wat –  rekening houdend  met 
de  zeer  beperkte  breedte  van  de  straat  (ca.  5m  tussen  de  gevellijnen)  en  de  beperkte 
diepte van het perceel- te veel is. Zelfs in het meer noordelijke deel van de  ........., waar 
de straat aanzienlijk breder wordt, tellen de woningen slechts 2 bouwlagen met een dak. 
Het volume van 3 bouwlagen langs de  ......... bevindt  zich bovendien slechts om ca. 5m 
van de zijdelingse perceelsgrens van het pand .......... 
Bovendien  wordt  de  gelijkvloerse  bouwlaag  volledig  bebouwd.  Het  perceel  ligt  evenwel 
niet  in  het  kernwinkelgebied  en  is  –  vanaf  de  .........  zeer  diep  (ca.  47m).  Het  volledig 
bebouwen  van  het  perceel  is  hier  niet  wenselijk  en  vormt  een  precedent  voor  het 
bebouwen van binnengebieden buiten het kernwinkelgebied. 
-  het  onaangepaste  programma:  het  perceel  ligt  niet  binnen  het  kernwinkelgebied. 
Desalniettemin  voorziet  de  aanvraag  in  een  grootschalige  winkelruimte  en  (louter) 
studentenkamers,  evenwel  zonder  aan  de  vereisten  inzake  parkeergelegenheid  en 
fietsstallingen  te  voldoen.  Een  complex  met  winkelruimte  en  studentenkamers  kan  op 
deze  locatie  maar  overwogen  worden  indien  alle  bijhorende  faciliteiten  op  een  goede 
manier in het project opgenomen zijn. 

Het  ontwerp  voldoet  niet  aan  de  gebruikelijke  stedenbouwkundige  regelgeving  en  is 
bijgevolg in niet overeenstemming met de goede ruimtelijke ordening. 
… 
 
2.h. Advies van de gemeentelijk stedenbouwkundige ambtenaar 
Omwille  van  hoger  vermelde  argumenten  wordt  deze  stedenbouwkundige  aanvraag 
ongunstig geadviseerd. 
 
BIJGEVOLG  BESLIST  HET  COLLEGE  VAN  BURGEMEESTER  EN  SCHEPENEN  IN 
DE ZITTING VAN 27-11-2009 HET VOLGENDE: 

 

 

 

 

Het college van burgemeester en schepenen weigert de vergunning omwille van de 
hierboven vermelde redenen.   
…” 

 
 
Tegen deze beslissing tekent de nv ......... op 30 december 2009 administratief beroep aan bij de 
verwerende partij. 
 
In  zijn  verslag  van  28  januari  2010  adviseert  de  provinciale  stedenbouwkundige  ambtenaar  de 
verwerende  partij  om  het  beroep  niet  in  te  willigen  en  de  stedenbouwkundige  vergunning  te 
weigeren. 
 

RvVb - 3 

 

Na  de  hoorzitting  van  11  maart  2010,  beslist  de  verwerende  partij  op  11  maart  2010  om  het 
beroep in te willigen en de stedenbouwkundige vergunning te verlenen en overweegt hierbij het 
volgende: 

 

“… 
3.  De  aanvraag  is  gelegen  binnen  het  gezichtsveld  van  het  beschermd  stadsgezicht 
'Handbooghof'.  Een  advies  van  Onroerend  Erfgoed  ontbreekt  in  het  dossier.  Wel  werd 
door  Onroerend  Erfgoed  tijdens  het  openbaar  onderzoek  een  bezwaarschrift  ingediend, 
dat  verwijst  naar  de  historische  waarde  van  het  hoofdgebouw.  Onroerend  Erfgoed  wijst 
erop  dat  een  bescherming  onderzocht  wordt  en  vraagt  in  dit  licht  de  sloop  van  de 
bestaande  bebouwing  ongunstig  te  adviseren.  Onroerend  Erfgoed  geeft  daarbij  geen 
verdere evaluatie van het geplande project. 

 

 

 

 

 

4. Aangaande de erfgoedwaarde van het pand dient verwezen naar de inventaris van het 
bouwkundig  erfgoed.  Het  pand  komt  voor  op  een  lijst  van  herinventarisatie  die  loopt  in 
2010.  Op  14  september  2009  werd  een  voorgaande  inventaris  vastgesteld,  waarin  het 
pand niet werd opgenomen. De maatregelen die van toepassing worden bij opname zijn 
dus  niet  van  toepassing. Concreet  houdt een opname  in  dat  volgens het  art.  12/2  §1 er 
voor het slopen een onroerenderfgoedtoets dient te gebeuren. Dit kan leiden tot een niet-
bindend ongunstig advies van Onroerend Erfgoed. 

In  voorliggend  geval  betreft  het  pand  een  laatclassicistisch  ensemble  van  twee 
woonhuizen die werden samengevoegd en in het laatste kwart van de 18de eeuw als één 
geheel gebouwd werden. Dit ter vervanging van een eerder pand 'Vriesland', waarvan er 
volgens bronnen  nog  een  kern  aanwezig  zou  zijn.  In  de  binnenstad  zijn  nog  talrijke  van 
dergelijke relicten te vinden. Tot op heden werd nog niet overgegaan tot bescherming van 
dit soort panden. De ontwerplijst heeft in deze geen enkele juridische draagwijdte. 

Eén  van  de  basisvoorwaarden  die  gehanteerd  worden  om  gebouwen  tegen  het 
verdwijnen  te  beschermen  (en  daar  dan  ook  de  nodige  tegemoetkomingen  aan  te 
verbinden),  is  dat  deze  tot  de  laatst  overblijvende  restanten  van  een  bepaalde  periode 
behoren.  Hier  zijn  er  nog  veel  panden  uit  dezelfde  periode  met  eenzelfde  architecturale 
kwaliteit terug te vinden in de binnenstad. 

Er zijn geen wettelijke afdwingbare voorschriften die de afbraak kunnen verhinderen. Art. 
1.1.4.  van  de  Vlaamse  Codex  Ruimtelijke  Ordening  bepaalt  dat  de  ruimtelijke  ordening 
gericht is op een duurzame ruimtelijke ontwikkeling waarbij de ruimte beheerd wordt ten 
behoeve  van  de  huidige  generatie,  zonder  dat  de  behoeften  van  de  toekomstige 
generaties in het gedrang gebracht worden. Daarbij worden de ruimtelijke behoeften van 
de  verschillende  maatschappelijke  activiteiten  gelijktijdig  tegen  elkaar  afgewogen.  Er 
wordt rekening gehouden met de ruimtelijke draagkracht, de gevolgen voor het leefmilieu 
en  de  culturele,  economische,  esthetische  en  sociale  gevolgen.  Op  deze  manier  wordt 
gestreefd  naar ruimtelijke  kwaliteit.  Hier wegen  de culturele  gevolgen,  het verloren  gaan 
van  een  laat-18de  eeuws  ensemble,  niet  op  tegen  de  economische  gevolgen  van  de 
beperkingen  die  een  verplichte  restauratie  van  dit  pand  in  een  slechtere  bouwfysische 
toestand met zich mee zou brengen. 

5.  De  aanvraag  valt  onder  toepassing  van  de  stedenbouwkundige  verordening  op  het 
aanleggen  van  parkeerplaatsen  en  fietsenstallingen.  Er  zijn  19  parkeerplaatsen  nodig 
binnen het project en 48 fietsenstallingen. In de kelder is voorzien in 12 parkeerplaatsen 
en 46 fietsenstallingen. De beroeper argumenteert hierbij dat gezien de ligging vlakbij de 
kernwinkelszone  (waar  geen  parkeerplaatsen  vereist  zijn)  het  aantal  parkeerplaatsen 

RvVb - 4 

 

 

 

 

voldoende is. Nog bijkomende parkeerplaatsen zouden ook kunnen ingenomen worden in 
een nabijgelegen eigendom. 

Artikel  6  van  de  verordening  bepaalt  dat  indien  de  parkeerplaatsen  en  fietsenstallingen 
volgens  de  verordening  (deels)  niet  aangelegd  (of  niet  kunnen  aangelegd)  worden,  de 
verplichtingen voortkomend uit deze verordening vervangen worden door de betaling van 
de door het belastingsreglement ter zake opgelegde verplichting. De incohiering van een 
belasting valt niet onder een stedenbouwkundige beoordeling. Uit ruimtelijk oogpunt is het 
zo  dat  de  configuratie  van  het  perceel,  met  kleine  oppervlakte  op  een  hoek,  maakt  dat 
niet  kan  voorzien  worden  in  nog  meer  parkeerplaatsen  op  het  eigen  terrein.  Gezien  de 
ligging  vlak  buiten  het  kernwinkelgebied,  waar  er  een  vrijstelling  geldt  voor 
parkeerplaatsen, de zeer  goede ontsluiting met het openbare vervoer, en het feit dat de 
aanvrager in staat is de ontbrekende parkeerplaatsen op kleine afstand binnen een ander 
eigendom  te  realiseren,  kan  verwacht  worden  dat  het  ontbreken  van  de  benodigde 
parkeerplaatsen hier niet zal leiden tot een afwenteling op het openbaar domein. 

6.  De  aanvraag  valt  onder  toepassing  van  de  algemene  bouwverordening  van  31 
augustus 2009, van toepassing sinds 1 januari 2010. De aanvraag is in overeenstemming 
met  de 
regels  aangaande  de  maximaal  bebouwbare  oppervlakte  en  andere 
inplantingsregels. Er ontstaat echter een strijdigheid met het art. 7.1 van het hoofdstuk 2 
van  de  algemene  bouwverordening.  Art.7.1.  bepaalt  dat  de  kroonlijsthoogte  van  een 
gebouw  niet  lager is dan de  laatste aanpalende  kroonlijst  en  niet  hoger  dan  de  hoogste 
aanpalende  kroonlijst.  Hier  gaat  het  om  het  eerste  aanpalende  pand  langs  de  .........  en 
het  eerste aanpalende pand  langs  de  ..........  De  aanvraag  voorziet  aan  de  .........  in  een 
kroonlijst  van  12.36m,  tegenover  de  links  aanpalende  kroonlijst  van  11.15m.  De  eerst 
aanpalende  kroonlijst  aan  de  .........  is  5.98m  hoog.  Er  is  een  uitzondering  wanneer  de 
aanpalende  bebouwing  ongewoon  hoog  of  laag  is  in  de  straatwand.  Hier  zijn  de 
aanpalende  panden  in  overeenstemming  met  wat  gangbaar  is  in  de  straatwand.  Wel 
komen  er  in  de  beide  straten  verschillende  hogere  gebouwen  voor,  wat  als  motivatie 
dienstig  kan  zijn  om  een afwijking  van  de  de  bouwverordening  toe  te  staan.  Afwijkingen 
zijn steeds mogelijk op de bepalingen van hoofdstukken 2 en 3, de betrokken bepalingen 
vallen  onder  hoofdstuk  2:  Inplanting,  volume  en  uitzicht  van  gebouwen  en  hun  directe 
omgeving. Deze afwijkingen kunnen onder meer om reden van de specifieke kenmerken 
van  de  site.  De  motivering  zoals  opgenomen  in  het  beroepsschrift  kan  gelijkgesteld 
worden met de benodigde motiveringsnota. 

Langs de ......... wordt een beperkte verhoging van 1.21m tegenover het aanpalende pand 
voorgesteld. Gezien de ligging op een hoek kan een kleine markering aanvaard worden, 
waarbij  dient  gesteld  dat  er  meer  dominante  gebouwen  in  de  omgeving  aanwezig  zijn. 
Ook  kunnen  er  hogere  gebouwen  verwacht  worden  bij  het  reconversieproject  van  de 
ziekenhuissite  aan  de  overzijde  van  de  straat.  Aan  de  .........  betekent  de  kroonlijst  van 
10.35m  tegenover  de  kroonlijsthoogte  van  5.98m  bij  de  eerste  aanpalende  woning  een 
grotere afwijking. Hierbij dient echter gesteld dat verderop in de straat en aan de overzijde 
hogere bebouwing domineert, en dat nabij de aansluiting plaatselijk het gebouw lager is 
opgevat.  De volumes  zijn  dus  met  een  verbindend  volume  losgetrokken  van  elkaar.  Het 
aantal  bouwlagen  is  in  overeenstemming  met  de  richtinggevende  bepalingen  bij  het 
gewestplan,  waarbij  een  afbouw  is  voorgesteld  aan  de  ..........  Het  bouwvolume  aan  de 
.........  wijkt  ook  terug  vanaf  de  perceelsgrens  met  het  eerste  aanpalende  pand  aan  de 
.........  en  heeft  een  plat  dak,  wat  maakt  dat  het  geen  dominant  of  overheersend 
bouwvolume zal worden. In de architectuur is voor een sobere en hedendaagse opvatting 
gekozen die de integratie nog zal verbeteren. De plaatselijke omstandigheden kunnen de 
betrokken afwijkingen verantwoorden. 

RvVb - 5 

 

 

 

 

 

 

7.  Daarnaast  dient  afgewogen  of  het  betrokken  bouwprogramma  aanvaardbaar  is  op 
deze plaats en de draagkracht van de omgeving niet overschrijdt. De aanvraag is gelegen 
op de hoek van de ......... en de .......... De ......... is hier een brede hoofdas in de stad met 
nog  een  aanzienlijk  aantal  handelszaken  op  deze  afstand  van  de  kern,  alsook  de  Sint-
Pieterskerk  en  het  cultureel  centrum  'de  Romaanse  Poort'.  Dit  maakt  dat  het  een  zeer 
drukke straat met een zeer grote draagkracht betreft. 

De  .........  is  een  verkeersluwe  smalle  eenrichtingsstraat  met  een  uitsluitend  residentiële 
aaneengesloten  bebouwing.  Door  de  aanwezigheid  van  voldoende  groen  in  de 
binnengebieden en dus kwalitatieve tuinen, alsook de aanwezigheid van het nabijgelegen 
Bruulpark, is er een uitgesproken bewoning door (jonge) gezinnen. Dit maakt dat in deze 
straat de draagkracht lager ligt. Een groot gedeelte van de studentenbewoning, alsook de 
toegang  naar  de  parkeerkelder  verloopt 
..........  Gezien  het  een 
eenrichtingsstraat  betreft  zal  het  uitrijdende  verkeer  van  het  project  langs  een  gedeelte 
van  de  .........  en  de  aansluitende  eenrichtingsstraat  .........  dienen  te  verlopen.  Ook  voor 
de toelevering naar de handelszaak kan een afwikkeling langs de ......... verwacht worden. 

langs  deze 

De deputatie is van oordeel dat het betrokken bouwprogramma aanvaardbaar is voor de 
plaats.  Een  winkelruimte  is  gepast  langs  deze  belangrijke  handelsas.  Ook  al  valt  het 
perceel planmatig net buiten het kernwinkelgebied zoals vastgesteld binnen de algemene 
verordening,  kan  vastgesteld  worden  dat  vanaf  de  Sint-Pieterskerk  tot  aan  de  kruising 
met de ......... de handelsfunctie sterk overheersend is, met ongeveer 4 op 5 panden. Ter 
hoogte  van  de  aanvraag  is  daar  nog  geen  enkele  uitdunning  in  vast  te  stellen,  alle 
aanpalende panden bevatten handels- en/of horecaruimtes. Pas vanaf deze kruising, op 
ca.  500m  vanaf  de  Sint-Pieterskerk,  is  er  een  sterke  verdunning  van  het  aantal 
handelszaken  vast  te  stellen  naar  ca.  1  op  5  panden,  en  dit  tot  aan  de  kruising  met  de 
.......... Voorbij deze dwarse straat, op ca. 850m vanaf de kerk, wordt de ......... een vrijwel 
homogene  woonstraat,  met  vrij  veel  studentenbewoning.  Een  bijkomende  handelsruimte 
van  dezelfde  grootte-orde  als  veel  voorkomend  in  de  straat  kan  hier  niet  tot  het 
overschrijden van de draagkracht van de plaats leiden. 

Aangaande de studentenkamers dient gesteld dat dit niet om permanente bewoning gaat, 
en dat dit bij uitstek een geschikte functie is bij bovenwinkelwonen. De studentenkamers 
zijn  opgevat  met  een  voldoende  comfort  en  voldoen  aan  het  kamerdecreet.  Hier  kan 
aangenomen  worden  dat  deze  kamers  volledig  op  de  .........  zullen  gericht  zijn  en  er 
weinig beweging weg van de kern langs de ......... kan verwacht worden. In het gebied ten 
noorden  van  de  .........,  waartoe  de  .........  ontsluiting  biedt,  bevindt  zich  geen  enkele 
campus  of  publieke  voorziening  die  gericht  is  op  studenten,  noch  handel  of  horeca. 
Komende  van  12  parkeerplaatsen  kan  evenmin  een  grote  verkeersstroom  verwacht 
worden. Ook de toelevering van één enkele handelszaak kan niet als dermate belastend 
ingeschat worden dat het normaal wooncomfort langs de ......... en de ......... zou verstoord 
worden. 

8.  Wat  betreft  het  terras  ter  hoogte  van  de  rechtse  perceelsgrens  aan  de  .........  dient 
gesteld  dat  dit  mogelijk  zichten  kan  bieden  op  de  tuin  van  de  rechts  aanpalende 
woningen. Dit hangt af van de afwerking, zijnde de volledige beloopbaarheid en het al of 
niet aanbrengen van terrasschermen of andere hindernissen die een afstand tot de rand 
van het dak bewerkstelligen. Hierin dient verwezen naar het art. 4.2.22. van de Vlaamse 
Codex  Ruimtelijke  Ordening,  waarin  is  bepaald  dat  een  vergunning  steeds  wordt 
afgeleverd  onder  voorbehoud  van  de  op  het  onroerend  goed  betrokken  burgerlijke 
rechten.  De  vergunning  belet  geenszins  dat  in  antwoord  op  eventuele  schending  van 

RvVb - 6 

 

burgerlijke  rechten  later  nog  schermen  worden  aangebracht  of  andere  middelen  om 
zichten te vermijden. 

 

De deputatie vergunt de aanvraag, om volgende redenen: 
-  de  aanvraag  is  in  overeenstemming  met  de  planologische  bestemmingsbepalingen 

voor de plaats; 

-  de aanvraag voldoet met uitzondering van de aangevraagde kroonlijsthoogtes aan de 
algemene  bouwverordening.  Voor  de  kroonlijsthoogtes  kan  gezien  de  specifieke 
kenmerken van de site een afwijking toegestaan worden; 

-  de af te breken panden aan de ......... zijn niet beschermd en komen niet voor op de 
vastgestelde inventaris van het bouwkundig erfgoed, de gegevens uit de ontwerp-lijst 
voor de inventaris zijn niet van die aard dat een bestendiging hier kan afgedwongen 
worden; 

-  het  bouwprogramma  met  een  handelsruimte  op  de  benedenverdieping  en 
studentenkamers  op  de  verdiepingen  is  gepast  voor  de  plaats  en  overschrijdt  de 
draagkracht van de omgeving niet; 

-  de verschuiving van een gedeelte van de parkeerbehoefte naar een ander gebouw in 
hetzelfde eigendom kan gezien de ligging nabij het kernwinkelgebied en de uitrit langs 
de rustige ......... als positief onthaald worden; 

-  de  voorgestelde  bouwprofielen  en  de  architectuur  zullen  langs  beide  aanpalende 

straten tot een goede integratie leiden; 

-  de functionele invulling van het gebouw zal leiden tot voldoende verblijfscomfort voor 

de studenten. De aanvraag voldoet aan het Kamerdecreet. 

 

…” 

 

Dit is de bestreden beslissing. 
 
 

IV. 

ONTVANKELIJKHEID VAN DE VORDERING TOT VERNIETIGING 

 

A.  Ontvankelijkheid wat betreft de tijdigheid van het beroep 

 
Standpunt van de partijen 
 
In  haar  verzoekschrift  betoogt  de  verzoekende  partij  dat  de  aanplakking  van  de  bestreden 
beslissing  gebeurde  op  8  april  2010.  De  verzoekende  partij  zou  dit  geverifieerd  hebben  bij  de 
stadsdiensten. 
 
Met  betrekking  tot  de  tijdigheid  van  het  voorliggende  beroep  stelt  de  verwerende  partij  in  haar 
antwoordnota het volgende: 
 
 
 
 
 

“… 
Aangezien  de  beroepen  dienen  worden  ingesteld  binnen  een  vervaltermijn  van  dertig 
dagen  die  ingaat  wat  de  vergunningsbeslissing  betreft  i.c.  de  dag  na  deze  van  de 
aanplakking. 
 
Dat  de  provinciale  stedenbouwkundige  ambtenaar  per  schrijven  van  25  maart  2010  het 
college  van  burgemeester  en  schepenen,  bij  toepassing  van  artikel  4.7.23,  §  4  heeft 
verzocht om een afschrift van de beslissing gedurende een periode van dertig dagen aan 

RvVb - 7 

 

te  plakken  op  de  plaats  waar  de  vergunningsaanvraag  betrekking  heeft  waarbij  de 
burgemeester erover waakt dat tot de aanplakking wordt overgegaan binnen een termijn 
van tien dagen te rekenen vanaf ontvangst van bedoeld schrijven. 

 

Dat  voormeld  schrijven  werd  ontvangen  op  het  college  per  26  maart  2010  en  de 
aanplakking  aldus  binnen  de  tien  dagen na  ontvangst  ervan  dient  te  gebeuren  en aldus 
uiterlijk op 5 april 2010 en de vervaltermijn van dertig dagen teneinde een tijdig beroep in 
te stellen verstreek op 5 mei 2010. 
 
Dat  uit  de  datum  vermeld  op  het  verzoekschrift  blijkt  dat  het  verzoekschrift  werd 
verzonden per 7 mei 2010 en aldus buiten de hiertoe voorziene verjaringstermijn valt. 
 
Dat  het  aan  uw  Raad,  zelfs  ambtshalve,  toekomt  de  ontvankelijkheid  van  huidige 
vordering ratione temporis te onderzoeken. 
…” 

 
 
In  repliek  op  de  door  de  verwerende  partij  opgeworpen  exceptie  stelt  de  verzoekende  partij  in 
haar  wederantwoordnota  dat  de  bestreden  beslissing  werd  aangeplakt  op  7  april  2010.  De 
verzoekende partij verwijst hiertoe naar het attest van aanplakking dat ze bij haar stukken voegt.  
 
Beoordeling door de Raad 
 
De verzoekende partij is een derde belanghebbende voor wie de beroepstermijn, overeenkomstig 
artikel 4.8.16, §2, 1° b VCRO, begint te lopen vanaf de dag na deze van aanplakking. Uit het door 
de  verzoekende  partij  neergelegde  attest  van  aanplakking  blijkt  dat  de  aanvrager  op  eer  heeft 
verklaard dat hij op 7 april 2011 is overgegaan tot aanplakking van de bestreden beslissing. 
 
De Raad is derhalve van oordeel dat, hoewel in het attest van aanplakking wordt verwezen naar 
artikel 4.7.19, §2 VCRO terwijl in deze artikel 4.7.23, §4 VCRO van toepassing is, de aanplakking 
conform  de  geldende  decretale  bepalingen  is  geschied  en  dat  het  beroep  van  de  verzoekende 
partij, ingesteld met een ter post aangetekende brief van 7 mei 2010, tijdig is. 
 
De exceptie kan niet worden aangenomen. 
 

B.   Ontvankelijkheid wat betreft de hoedanigheid van de verzoekende partij 

 
De registratie van een inkomend verzoekschrift conform artikel 4.8.17, §1 VCRO door de griffier 
van  de  Raad,  ongeacht  of  deze  registratie  geschiedt  na  regularisatie  conform  artikel  4.8.17,  §2 
VCRO,  moet  in  essentie  worden  aangemerkt  als  de  beoordeling  van  de  vormelijke  volledigheid 
van  het  betrokken  verzoekschrift  en  impliceert  geenszins,  ook  niet  gedeeltelijk,  de  bevestiging 
van de ontvankelijkheid van het verzoekschrift.  
 
De registratie van een verzoekschrift verhindert derhalve niet dat het beroep tot schorsing en/of 
vernietiging in voorkomend geval alsnog onontvankelijk wordt verklaard indien vastgesteld moet 
worden dat de verzoekende partij niet blijkt te beschikken over de vereiste hoedanigheid om een 
beroep  bij  de  Raad  in  te  stellen.  In  de  voorliggende  aangelegenheid  dient  de  Raad  meer 
specifiek te onderzoeken of het daartoe bevoegde orgaan van de verzoekende partij, zijnde een 
vereniging zonder winstoogmerk, tijdig heeft beslist om tegen de bestreden beslissing in rechte te 
treden bij de Raad. De Raad stelt in dit verband vast dat de verzoekende partij een afschrift van 
haar actuele statuten neerlegt, een afschrift van de akte van aanstelling van haar organen en een 
machtiging om in rechte te treden, ondertekend door de voorzitter en de ondervoorzitter. 
 

RvVb - 8 

 

Uit  de  door  de  verzoekende  partij  neergelegde  stukken  blijkt  dat  op  9  december  2004  vier 
personen voor een mandaat van drie jaar werden aangeduid als bestuurder van de verzoekende 
partij. Er worden door de verzoekende partij geen stukken voorgelegd waaruit blijkt dat vermelde 
mandaten  intussen  werden  verlengd  of  hernieuwd  en  de  statuten  van  de  verzoekende  partij 
voorzien  evenmin  in  de  continuering  van  de  bestuursmandaten.  De  door  de  Raad  gedane 
vaststellingen werden ter gelegenheid van de openbare terechtzitting van 6 april 2011 bevestigd 
door de personen die voor de verzoekende partij aanwezig waren. 
 
Uit  het  voorgaande  moet  afgeleid  worden  dat  de  verzoekende  partij  niet  langer  over  een 
bestuursorgaan  beschikt  aangezien  het  mandaat  van  alle  bestuurders  verlopen  is  en  niet  werd 
verlengd of hernieuwd. De Raad moet dan ook noodzakelijk vaststellen dat de machtiging om in 
rechte  te  treden,  die  werd  ondertekend  door  twee  bestuurders  wiens  mandaat  verlopen  is,  als 
niet rechtsgeldig moet worden beschouwd. 
 
Het verzoek tot vernietiging is bijgevolg niet ontvankelijk. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

voorzitter van de derde kamer, 

 
1. Het beroep wordt onontvankelijk verklaard. 
 
2. De kosten van het beroep, bepaald op 175 euro, komen ten laste van de verzoekende partij. 
 
 
Dit  arrest  is  uitgesproken  te  Brussel,  in  openbare  terechtzitting  op  20  april  2011,  door  de Raad 
voor Vergunningsbetwistingen, derde kamer, samengesteld uit: 
 
 
Filip VAN ACKER, 
 
 
 
Eddie CLYBOUW, 
 
 
De griffier, 
 
 
 
 
 
Eddie CLYBOUW 
 
 

De voorzitter van de derde kamer, 

Filip VAN ACKER 

met bijstand van 

griffier. 

 

 

 

 

 

 

 

RvVb - 9 

 

