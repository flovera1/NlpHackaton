 

 

 
 
In zake:  
 
 

 
 

 

RAAD VOOR VERGUNNINGSBETWISTINGEN 

ARREST 

nr. A/2011/0047 van 20 april 2011 
in de zaak 2010/0345/SA/3/03221 

de gemeente MALLE, vertegenwoordigd door het college van  
burgemeester en schepenen 
 
bijgestaan en vertegenwoordigd door: 
advocaat Luk JANSSENS 
kantoor houdende te 2390 Malle, Jan van Renesselaan 10 
bij wie keuze van woonplaats wordt gedaan 
  
verzoekende partij 
 
tegen:   
 
de deputatie van de provincieraad van ANTWERPEN 
 
verwerende partij 
 

 

 

Tussenkomende       de bvba ......... 
partij :   

 

 
bijgestaan en vertegenwoordigd door: 
advocaten Hugo SEBREGHTS en Floris SEBREGHTS 
kantoor houdende te 2018 Antwerpen, Mechelsesteenweg 27 
bij wie keuze van woonplaats wordt gedaan 

 

 
 

I. 

VOORWERP VAN DE VORDERING 

 
De vordering, ingesteld bij aangetekende brief van 10 april 2010, strekt tot de vernietiging van het 
besluit van de deputatie van de provincieraad van Antwerpen van 4 februari 2010. 
 
Met dit besluit heeft de verwerende partij het administratief beroep van de tussenkomende partij 
tegen de beslissing van het college van burgemeester en schepenen van de gemeente Malle van 
9  november  2010  gedeeltelijk  ingewilligd.  De  verwerende  partij  heeft  aan  de  tussenkomende 
partij een voorwaardelijke stedenbouwkundige vergunning verleend tot het regulariseren van een 
buitenpiste  en  een  mestvaalt,  het  bouwen  van  een  rijhal met  stallen  en  carport,  het  slopen  van 
een bestaande stalling en het aanleggen van een erfverharding. 
 
Het betreft percelen gelegen te Malle, ......... en met als kadastrale omschrijving .......... 
 
 
 
 
 

RvVb - 1 

 

II. 

VERLOOP VAN DE RECHTSPLEGING 

 
De verwerende partij heeft  geen antwoordnota ingediend en een afschrift van het administratief 
dossier neergelegd. De verzoekende partij heeft in het kader van de procedure ten gronde geen 
wederantwoordnota  of  toelichtende  nota  ingediend.  De  tussenkomende  partij  heeft  een 
schriftelijke uiteenzetting ingediend. 
 
De partijen zijn opgeroepen voor de openbare terechtzitting van 6 april 2011, alwaar de vordering 
tot vernietiging werd behandeld. 
 
Kamervoorzitter Filip VAN ACKER heeft verslag uitgebracht.  
 
Advocaat Hugo SEBREGHTS die verschijnt voor de tussenkomende partij, is gehoord. 
 
De verzoekende partij is schriftelijk verschenen. 
 
De  verwerende  partij,  hoewel  behoorlijk  opgeroepen,  is  niet  ter  zitting  verschenen.  Gelet  op 
artikel 4.8.24 VCRO verhindert de afwezigheid van partijen de geldigheid van de zitting, en dus 
van de behandeling van de zaak, echter niet. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
De  bvba  .........  vraagt  met  een  op  3  juni  2010  ter  post  aangetekend  verzoekschrift  om  in  het 
geding te mogen tussenkomen. 
 
De voorzitter van de derde kamer heeft vastgesteld, met een beschikking van 23 juni 2010, dat er 
grond  is  om  het  verzoek  in  te  willigen  en  dat  de  verzoeker  tot  tussenkomst  aangemerkt  kan 
worden als belanghebbende in de zin van artikel 4.8.16, §1, eerste lid VCRO voor wat betreft de 
behandeling van de vordering tot vernietiging. 
 
 

IV. 

FEITEN 

 
Op 10 juni 2009 dient de tussenkomende partij bij het college van burgemeester en schepenen 
van  de  gemeente  Malle  een  aanvraag  in  voor  een  stedenbouwkundige  vergunning  voor  “de 
reguralisatie  van  een  mestvaalt  en  een  buitenpiste  voor  het  africhten  van  paarden;  nieuwbouw 
van  een  opleidings-  en  africhtingsloods  met  bijhorende  stallen, 
inclusief  bijhorende 
erfverharding”.  
 
 De  percelen  zijn,  zo  blijkt  uit  de  bestemmingsvoorschriften  van  het  bij  koninklijk  besluit  van  30 
september  1977  vastgesteld  gewestplan  „Turnhout‟,  gelegen  in  agrarisch  gebied.  De  percelen 
zijn  niet  gelegen  binnen  een  gebied  waarvoor  een  goedgekeurd  bijzonder  plan  van  aanleg  of 
ruimtelijk  uitvoeringsplan  geldt,  noch  binnen  de  omschrijving  van  een  behoorlijk  vergunde,  niet 
vervallen verkaveling. 
 

RvVb - 2 

 

Naar aanleiding van het openbaar onderzoek, georganiseerd van 15 juni 2009 tot en met 15 juli 
2009, worden geen bezwaarschriften ingediend.  
 
Het  departement  Landbouw  en  Visserij,  afdeling  Duurzame  Landbouwontwikkeling  Antwerpen 
brengt op 10 juli 2009 een ongunstig advies uit, wat betreft de bouw van een grote paardenstal 
met grote overdekte rijpiste en een gunstig advies, wat betreft de regularisatie van de mestvaalt 
en  de  buitenpiste  en  de  sloop  van  een  deel  een  paardenstal  en  de  aanleg  van  een  verharding 
aldaar. 
 
Op 28 september 2009 verleent het college van burgemeester en schepenen van de  gemeente 
Malle  een  gunstig  preadvies  voor  wat  het  aanleggen  van  een  buitenpiste  (regularisatie),  het 
slopen  van  een  bestaande  stalling  en  het  aanleggen  van  een  erfverharding  betreft  en  een 
ongunstig preadvies voor wat het oprichten van een mestvaalt (regularisatie) en het bouwen van 
een rijhal met stallen en carport betreft. 
 
De  gewestelijke  stedenbouwkundige  ambtenaar  verleent  op  datum  van  23  oktober  2009  een 
voorwaardelijk  gunstig  advies  voor  het  bouwen  van  een  rijhal  met  stallen  en  carport,  de 
regularisatie van de buitenpiste, het slopen van de bestaande paardenstal en het aanleggen van 
een erfverharding, en een ongunstig advies voor de regularisatie van de mestvaalt. 
 
Het  college  van  burgemeester  en  schepenen  van  de  gemeente  Malle  verleent  op  9  november 
2009  een  stedenbouwkundige  vergunning  met  voorwaarden  aan  de  tussenkomende  partij  voor 
het bouwen van een rijhal met stallen en carport, de regularisatie van de buitenpiste, het slopen 
van  de  bestaande  paardenstal  en  het  aanleggen  van  een  erfverharding  en  weigert  de 
stedenbouwkundige vergunning voor de regularisatie van de mestvaalt. 
 
Tegen  deze  beslissing  tekent  de  tussenkomende  partij  op  10  december  2009  administratief 
beroep aan bij de verwerende partij. 
 
Na de partijen te hebben gehoord op 2 februari 2010, beslist de verwerende partij op 4 februari 
2010  om  het  beroep  in  te  willigen  en  een  voorwaardelijke  stedenbouwkundige  vergunning  te 
verlenen overeenkomstig de voorgebrachte plannen. 

  

Dit is de bestreden beslissing. 
 
Met  een  arrest  van  16  februari  2011  (nr.  S/2011/0009)  verklaarde  de  Raad  de  vordering  tot 
schorsing van de verzoekende partij onontvankelijk. 
 
 

V. 

ONTVANKELIJKHEID VAN DE VORDERING TOT VERNIETIGING 

 

A.  Ontvankelijkheid wat betreft de tijdigheid van het beroep 

 
De  Raad  stelt  vast  dat  uit  het  door  de  verwerende  partij  ingediende  dossier,  dat  om  de  hierna 
vermelde  reden,  en  ondanks  de  uitdrukkelijke  bepalingen  van  artikel  4.8.20,  §1  VCRO,  veeleer 
als  een  subjectieve,  en  derhalve  willekeurige  selectie  van  stukken  uit  het  administratief  dossier 
moet  aangemerkt  worden,  niet  kan  afgeleid  worden  wanneer  de  bestreden  beslissing  aan  het 
college van burgemeester en schepenen van de gemeente Malle werd betekend. 
 
Uit  de  door  de  verzoekende  partij  neergelegde  stukken  blijkt  evenwel  dat  de  verwerende  partij 
met een op 11 maart 2010 gedateerde zendingsbrief, die door het college van burgemeester en 
schepenen  van  de  gemeente  Malle  kennelijk  op  12  maart  2010  werd  ontvangen,  de  bestreden 

RvVb - 3 

 

beslissing  aan  het  college  van  burgemeester  en  schepenen  van  de  gemeente  Malle  heeft 
bezorgd.  Het  beroep  van  de  verzoekende  partij,  ingesteld  met  een  ter  post  aangetekende  brief 
van 10 april 2010, is dus tijdig. 
 

B.   Ontvankelijkheid  wat  betreft  het  belang  en  de  hoedanigheid  van  de  verzoekende 

partij 

 
Vooraf 
 
In haar verzoekschrift tot tussenkomst roept de tussenkomende partij volgende exceptie in: 
 

“… 
20.  De  gemeente  laat  na  een  rechtens  vereist  belang  aan  te  tonen  in  onderhavige 
procedure.  Nochtans  wordt  een  belang  niet  vermoed  en  komt  het  aan  de  verzoekende 
partij toe om het bestaan van het belang aan te tonen dat het openbaar belang raakt en 
gedurende  heel  de  procedure  dient  te  blijven  bestaan.  Het  belang  fungeert  immers  als 
één van de ontvankelijkheidsvoorwaarden en raakt de openbare orde. De gemeente dient 
bijgevolg  blijk  te  geven  van  een  rechtens  vereist  belang.  Enerzijds  houdt  dit  in  dat  een 
eventuele vernietiging of schorsing van de bestreden beslissing haar enig voordeel moet 
leveren. 
 
21.  In  casu  wordt  door  de  gemeente  met  geen  woord  gerept  over  deze  vereiste  of  de 
wijze  waarop  zij  daaraan  zou  voldoen.  Het  verzoekschrift  is  om  die  reden  reeds 
onontvankelijk. 
 
22.  Het  verzoekschrift  tot  schorsing  en  vernietiging  werd  ingediend  door  “de  gemeente 
Malle,  vertegenwoordigd  door  haar  college  van  burgemeester  en  schepenen”.    De 
gemeente  legt  met  haar  stuk  3  wel  een  aanstellingsbesluit  voor,  doch hierin  is  op 
geen  enkele  wijze  bepaald  of  in  rechte  moet  worden  opgetreden  of  wat  de 
draagwijdte van de aanstelling zou zijn. 
 
23. Art. 4.8.16, §1 VCRO somt de mogelijke belmanghebbende partijen op die beroep bij 
de  Raad  voor  Vergunningsbetwistingen  kunnen  instellen.  Verzoekende  partij  vermeld  in 
haar verzoekschrift op gen enkele wijze op welke bepaling zij zich beroept om het beroep 
in te stellen. Het is dus  volstrekt onduidelijk of de gemeente  zich beroept op art. 4.8.16, 
§1,  2°,  dan  wel  3°  VCRO.  Het  belang  van  de  gemeente  wordt  op  geen  enkele  wijze 
geduid. Ook de beslissing tot in rechte treding ontbreekt duidelijk.  
…” 
 

In  het  kader  van  de  behandeling  van  de  vordering  tot  schorsing  en  mede  in  het  licht  van  de 
vermelde exceptie stelt de Raad in zijn tussenarrest van 17 augustus 2010 (nr. S/2010/0049) het 
volgende vast: 
 

“… 
Ongeacht eventuele door de partijen ingeroepen excepties, dient de Raad ambtshalve na 
te gaan of het beroep op ontvankelijke wijze bij de Raad werd ingediend. De Raad dient 
echter  vast 
thans  beschikbare  gegevens  de 
ontvankelijkheid van het voorliggende beroep, en de gebeurlijke gegrondheid van de door 
de  tussenkomende  partij  ingeroepen  excepties,  niet  kan  onderzocht  worden.  De 
verzoekende  partij  heeft  bij  haar  verzoekschrift  immers  geen  afschrift  gevoegd  van  het 
besluit van het college van burgemeester en schepenen waarbij werd beslist om in rechte 

te  stellen  dat  op  basis  van  de 

RvVb - 4 

 

op te treden middels het inleiden van een verzoekschrift tot schorsing en vernietiging bij 
de Raad.  
 
Er dient immers aangenomen te worden dat het besluit van 29 maart 2010 niet kennelijk 
zonder  meer  als  een  dergelijk  besluit  kan  beschouwd  worden  aangezien,  gelet  op  de 
inhoud  ervan,  enkel  wordt  beslist  tot  aanstelling  van  een  raadsman.  De  verzoekende 
partij  omschrijft  in  de  inventaris  van  haar  stukkenbundel  het  vermelde  besluit  overigens 
zelf  uitdrukkelijk  als  de  „aanstellingsbeslissing  college  van  burgemeester  en  schepenen 
van 29 maart 2010‟. 
 
De  Raad  acht  het  om  die  reden  noodzakelijk  kennis  te  krijgen  van  het  besluit  van 
onbekende datum waarbij werd beslist om in rechte op te treden middels het inleiden van 
een  verzoekschrift  tot  schorsing  en  vernietiging  bij  de  Raad    en  beveelt  op  grond  van 
artikel 4.8.15 VCRO bijgevolg de neerlegging ervan. 
 
De noodzaak om kennis te krijgen van de inhoud van de beslissing van het college van 
burgemeester  en  schepenen  om  in  rechte  op  te  treden  voor  de  Raad  blijkt  des  te 
nadrukkelijker gelet op de verklaring van de raadsman van de verzoekende partij die ter 
zitting, in antwoord op de ambtshalve vraag van de Raad, stelde dat de verzoekende partij, 
vertegenwoordigd door haar college, het beroep heeft ingediend, vermits de gemeente nadeel 
lijdt  en  dat  zowel  op  grond  van  artikel  4.8.16,  §1,  2°  VCRO  als  van  artikel  4.8.16,  §1,  3° 
VCRO. 
 
De  Raad  is,  gegeven  de  aldus  ontstane  onduidelijkheid,  van  oordeel  dat  het  passend 
voorkomt dat de verzoekende partij over dit punt meer klaarheid verschaft. Om de rechten 
van  alle  partijen  in  het  geding,  evenals  een  goede  rechtsbedeling  te  vrijwaren,  is  het 
bovendien  aangewezen  dat  aan  de  partijen  de  mogelijkheid  wordt  geboden  om 
tegenspraak  te  voeren  over de  door  de  Raad  op  de  zitting  van  14  juli  2010 ambtshalve 
gestelde vraag. 
…” 

 
Naar  aanleiding  van  vermeld  tussenarrest  brengt  de  verzoekende  partij  volgende  toelichtende 
nota bij: 
 

“… 
2.  Wat  betreft  de  beslissing  van  het  college  van  burgemeester  en  schepenen  van  29 
maart  2010  wordt  verwezen  naar  de  hierbij  gevoegde  beslissing  van  het  college  van 
burgemeester en schepenen van 06 september waarin wordt geantwoord op deze eerste 
vraag. 
…” 

 
In vermeld besluit van 6 september 2010 doet het college van burgemeester en schepenen van 
de gemeente Malle het volgende gelden: 
 

“… 
Overwegende dat  voornoemd  besluit  van  ons  college  van  29  maart  2010  kan  toegelicht 
en verduidelijkt worden: 
 
Beslist 
Artikel  1.  –  Onze  beslissing  van  29  maart  2010  met  betrekking  tot  het  bouwberoep 
ingesteld door de bvba Heerehof wordt als volgt verduidelijkt: 

RvVb - 5 

 

-  met ons besluit van 29 maart 2010 werd kennis genomen van het besluit van de 
deputatie  van  de  provincie  Antwerpen,  waarbij  het  beroep  van  de  bvba  ......... 
werd  ingewilligd,  ingesteld  tegen  ons  besluit  van  09  november  2009  houdende 
weigering van de stedenbouwkundige vergunning aan de bvba ........., 

-  met ditzelfde besluit werd advocaat Luk Janssens aangesteld van ons bestuur om 

op te treden inzake het bouwberoep ingesteld door de bvba ........., 

-  de  aanstelling  van  advocaat  Luk  Janssens  is  tussengekomen  na  het  besluit  van 
de  deputatie  en  zijn  aanstelling  heeft  dan  ook  geen  betrekking  op  de  procedure 
voor de deputatie, maar wel degelijk op het in te stellen beroep bij de Raad voor 
Vergunningsbetwistingen,  zoals  ook  blijkt  uit  onze  brief  van  06  april  2010 
waarmede aan advocaat Luk Janssens zijn opdracht werd meegedeeld. 
Ons besluit kan in geen andere zin worden begrepen. 

 
In haar aanvullende nota stelt de tussenkomende partij vervolgens: 
 

leggen!  Men 

Het tussenarrest van de raad besloot terecht: 

“… 
1. 
Tussenkomende  partij  herhaalt  wat  ze  heeft  gesteld  in  haar  verzoekschrift  tot 
tussenkomst. Er is geen sprake van een beslissing tot in rechte treden. Het besluit van 29 
maart  2010  beslist  enkel  tot  het  aanstellen  van  een  raadsman,  niet  tot  het  in  rechte 
treden,  laat  staan  dat  gepreciseerd  zou  zijn  of  men  in  rechte  wil  treden  met  een 
schorsingsprocedure, dan wel met een vernietigingsprocedure, dan wel met beide. 
 
2. 
… 
 
Er wordt geen beslissing tot in rechte treding voorgelegd, zoals uitdrukkelijk 
3. 
door  de  Raad  verzocht  voor  te 
legt  enkel  een  zogenaamde 
verduidelijkende  beslissing  voor,  opgemaakt  post  factum,  die  het  tegendeel zou  moeten 
aantonen.  
 
 
Die stelling en wijze van procederen is niet ernstig. Nergens staat te lezen in het 
oorspronkelijk besluit wat de opdracht van de gemeente was. Die opdracht kon evenzeer 
zijn de gemeente adviseren of het opportuun was, al dan niet beroep aan te tekenen bij 
de Raad voor Vergunningsbetwistingen … 
 
 
Het  besluit  van  29  maart  2010,  stelt  enkel  een  raadsman  aan  met  een 
ongekende  opdracht,  doch  neemt  geen  beslissing  tot  in  rechte  treding,  laat  staan 
dat een rechtsgrond voor het besluit wordt aangegeven die uitsluitsel zou kunnen 
geven voor de discussie die loopt. 
 
4. 
Het besluit van 29 maart 2010 (aanvullend stuk 2 van verzoekende partij) schendt 
m.a.w.  duidelijk  de  formele  motiveringsvereiste  van  de  wet  van  29  juli  1991  m.b.t.  de 
formele  motivering  van  de  bestuurshandelingen.  Een  besluit  dat  kan  gelezen  worden  in 
diverse richtingen is alleszins geen afdoende gemotiveerd besluit! In casu mag men zelfs 
in  alle  redelijkheid  zover  niet  gaan  dat  het  gelezen  zou  worden  in  een  bepaalde  –  laat 
staan voor tussenkomende partij ongunstige – zin. Er wordt geenszins beslist tot in rechte 
treden  zoals  verzoekende  partij  –  post  factum  !  -  onterecht  tracht  voor  te  houden. 
Evenmin wordt in dat besluit de precieze rechtsbasis aangegeven voor het besluit. Het is 
noch  feitelijk,  noch  juridisch  afdoende  gemotiveerd  en  vitiëert  meteen  alle 
uitvoeringshandelingen die daarin steun vinden of zoeken. 
 

RvVb - 6 

 

Aldus  is  het  beroep  van  de  gemeente  Malle  om  deze  redenen  (gebrek  aan 

5. 
beslissing tot in rechte treden van de gemeente) duidelijk niet ontvankelijk. 
…” 

 
Beoordeling door de Raad 
 
In het hoger aangehaalde tussenarrest van 17 augustus 2010 stelde de Raad reeds vast dat het 
besluit van 29 maart 2010 van het college van burgemeester en schepenen van de verzoekende 
partij  niet  kennelijk  zonder  meer  kon  worden  beschouwd  als  een  beslissing  om  in  rechte  op  te 
treden. De Raad kwam tot deze vaststelling op grond van de inhoud van vermeld besluit, waarin 
het  college  van  burgemeester  en  schepenen  weliswaar  beslist  tot  de  aanstelling  van  een 
raadsman  doch  hierbij  niet  aangeeft  dat  tegen  de  beslissing  van  4  februari  2010  van  de 
verwerende partij een beroep bij de Raad voor Vergunningsbetwistingen dient ingeleid te worden, 
maar ook rekening houdend de omstandigheid dat de verzoekende partij het kwestieuze besluit 
van  29  maart  2010  in  de  inventaris  van  haar  stukkenbundel  zelf  uitdrukkelijk  omschrijft  als 
„aanstellingsbeslissing college van burgemeester en schepenen van 29 maart 2010‟. 
 
Het gebrek aan een besluit dat daadwerkelijk, zowel in feite als in rechte, kan beschouwd worden 
als een beslissing om in rechte op te treden, kan dan ook geenszins gecorrigeerd worden door 
het besluit van het college van burgemeester en schepenen van 6 september 2010 waarnaar de 
verzoekende partij verwijst. Dit klemt des te meer nu uit het besluit van 29 maart 2010 evenmin af 
te  leiden  valt  of  het  college  van  burgemeester  en  schepenen  zelf,  op  grond  van  de  artikelen 
4.7.12  en  4.8.16,  §1,  eerste  lid,  2°  VCRO  en  artikel  57,  §2  Gemeentedecreet,  dan  wel  als 
vertegenwoordiger van de verzoekende partij, op grond van de artikelen 57, §3, 9° en 193, eerste 
lid Gemeentedecreet en artikel 4.8.16, §1, eerste lid, 3° VCRO, beroep bij de Raad wenste aan te 
tekenen. 
 
Het  argument,  zoals  vervat  in  het  besluit  van  6  september  2010,  dat  het  besluit  van  29  maart 
2010 in geen andere zin kan begrepen worden dan als zijnde een beslissing om in rechte op te 
treden omdat het besluit van 29 maart 2010 is tussengekomen na de bestreden beslissing van 4 
februari 2010 en omdat een raadsman wordt aangesteld „inzake het bouwberoep ingesteld door 
de ........., kan evenmin overtuigen. Dit laatste niet in het minst nu vastgesteld moet worden dat 
het  college  van  burgemeester  en  schepenen  van  de  verzoekende  partij  zelf  aangeeft  dat  het 
besluit van 29 maart 2010 nadere toelichting en verduidelijking behoeft. 
 
In zoverre de verzoekende partij tot slot verwijst naar de brief van 6 april 2010, zoals ondertekend 
door de gemeentesecretaris en de burgemeester, waarmee zij haar raadsman in kennis stelt van 
het  besluit  van  29  maart  2010  en  waarin  betrokken  raadsman  wordt  verzocht  beroep  aan  te 
tekenen  overeenkomstig  artikel  4.8.16  VCRO,  is  de  Raad  van  oordeel  dat  vermelde  brief  de 
eerder  aangehaalde  gebreken  waarmee  het  besluit  van  29  maart  2010  is  aangetast,  evenmin 
ongedaan kan maken.  
 
Gegeven artikel 53 en 54, §1 Gemeentedecreet konden noch de ondertekenaars van de brief van 
6 april 2010, noch de opsteller ervan, behoudens regularisatie door het college van burgemeester 
en schepenen binnen de in artikel 4.8.16, §2, 1° VCRO bedoelde termijn, de interpretatie en de 
draagwijdte aan het besluit van 29 maart 2009 geven, gelet op de specifieke inhoud van vermeld 
besluit, die ze er kennelijk eigenmachtig in de brief van 6 april 2010 aan hebben verleend. 
 
De exceptie dient aangenomen te worden. De vordering tot nietigverklaring is onontvankelijk. 
 
 
 

RvVb - 7 

 

 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

voorzitter van de derde kamer, 

 
1. Het beroep wordt onontvankelijk verklaard. 
 
2. De kosten van het beroep, bepaald op 175 euro, komen ten laste van de verzoekende partij. 
 
 
Dit  arrest  is  uitgesproken  te  Brussel,  in  openbare  terechtzitting  op  20  april  2011,  door  de Raad 
voor Vergunningsbetwistingen, derde kamer, samengesteld uit: 
 
 
Filip VAN ACKER, 
 
 
 
Eddie CLYBOUW, 
 
 
De griffier, 
 
 
 
 
 
Eddie CLYBOUW 
 

De voorzitter van de derde kamer, 

Filip VAN ACKER 

met bijstand van 

griffier. 

 

 

 

 

 

 

 

 

 

RvVb - 8 

 

