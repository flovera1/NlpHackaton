RAAD VOOR VERGUNNINGSBETWISTINGEN 

ARREST 

nr. A/2010/0045 van 8 december 2010 

in de zaak 2009/0044/A/3/0026 

.........,  

 

bijgestaan en vertegenwoordigd door: 
advocaat Pieter JONGBLOET 
kantoor houdende te 1000 Brussel, Jan Jacobsplein 5 
bij wie keuze van woonplaats wordt gedaan 
 
verzoekende partij 
 
tegen: 
 
de deputatie van de provincieraad van VLAAMS-BRABANT 
 
bijgestaan en vertegenwoordigd door: 
advocaat Danny SOQUET 
kantoor houdende te 3080 Tervuren, Merenstraat 28 
bij wie keuze van woonplaats wordt gedaan 
 
verwerende partij 
 
 
 

 

 

 
 
In zake: 
 
 
 
 
 
 
 
 
 
 
 
 
 
 
 
 
 
 
 
 
 
 
 

I. 

VOORWERP VAN DE VORDERING 

 
De vordering, ingesteld bij aangetekende brief van 30 oktober 2009, strekt tot de vernietiging van 
de beslissing van de deputatie van de provincieraad van Vlaams-Brabant op datum van 8 oktober 
2009,  waarbij  aan  verzoekende  partij  de  stedenbouwkundige  vergunning  wordt  geweigerd  voor 
het herstellen/aanvullen van het oorspronkelijk grondniveau door grondaanvulling op een perceel, 
gelegen te ........., .......... 
 
 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  het originele  administratief  dossier 
neergelegd. De verzoekende partij heeft een wederantwoordnota ingediend. 
 
De partijen zijn opgeroepen voor de openbare terechtzitting van 28 april 2010. 
 
Kamervoorzitter Filip VAN ACKER heeft verslag uitgebracht. 
 
Advocaat  Pieter  JONGBLOET,  die  verschijnt  voor  de  verzoekende  partij,  en  advocaat  Danny 
SOQUET, die verschijnt voor de verwerende partij, zijn gehoord. 
 

RvVb - 1 

 

Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

FEITEN 

 
Op  22  december  2008  (datum  van  het  ontvangstbewijs)  dient  de  verzoekende  partij  bij  het 
college  van  burgemeester  en  schepenen  van  Huldenberg  een  aanvraag  in  voor  een 
stedenbouwkundige vergunning voor het herstellen/aanvullen van het oorspronkelijk grondniveau 
door  grondaanvulling  met  een  volume  van  circa  300m³.  De  aanvraag  heeft  betrekking  op  een 
perceel gelegen te ......... en met als kadastrale omschrijving .......... 
 
Het perceel is, zo blijkt uit de bestemmingsvoorschriften van het bij koninklijk besluit van 7 april 
1977 vastgestelde gewestplan Leuven, gelegen in natuurgebied. Het perceel is niet begrepen in 
een  gebied  waarvoor  een  goedgekeurd  bijzonder  plan  van  aanleg  of  een  ruimtelijk 
uitvoeringsplan  geldt,  noch  binnen  de  omschrijving  van  een  behoorlijk  vergunde,  niet  vervallen 
verkaveling doch wel in het bij ministerieel besluit van 3 juli 1979 beschermde dorpsgezicht van 
Sint-Agatha-Rode.  
 
Ter gelegenheid van het openbaar onderzoek, georganiseerd van 18 februari 2009 tot 19 maart 
2009, zijn geen bezwaren ingediend. 
 
Op  4  maart  2008  verleent  het  Agentschap  voor  Natuur  en  Bos  een  onvoorwaardelijk  gunstig 
advies.  
 
Op  8  april  2009  verleent  de  Vlaamse  Milieumaatschappij  –  afdeling  Operationeel  Waterbeheer 
een ongunstig advies en doet hierbij de volgende overwegingen gelden: 
 

“… 
Volgens  de  watertoetskaarten  is  het  perceel  gelegen  in  een  mogelijk  en  effectief 
overstromingsgevoelig  gebied.  Het  perceel  is  deels  gelegen  in  een  risicozone  voor 
overstromingen  en  behoort  tot  recent  overstroomd  gebied.  Verder  is  het  goed  niet 
gevoelig voor infiltratie en zeer gevoelig voor grondwaterstromingen. 
 
De  aanvraag  omvat  het  aanvullen  en  herstellen  van  het  grondniveau  van  het  perceel  in 
zijn oorspronkelijke toestand. Na de uitvoering van rioleringswerken door de .........… zou 
het  centrale  gedeelte van  het  perceel  zijn verlaagd,  waardoor  het  terrein  niet  meer  naar 
de  aangrenzende  gracht  afwatert  en  er  hemelwater  stagneert.  De  aanvrager  wil  het 
oorspronkelijke 
terreinprofiel  nu  herstellen  door  het  aanleveren  van  ca.  300m³ 
aanvulgrond. 
 
Uit  een  vergelijking  tussen  bijlage  1  (vroegere  toestand)  en  bijlage  2  (nieuwe  toestand) 
blijkt  dat  het  perceel  niet  noemenswaardig  werd  verlaagd,  maar  dat  de  randzone 
langsheen  de  gracht  werd  opgehoogd.  Door  het  heraanleggen  met  300m³  aanvulgrond 
wordt  het  perceel  zeker  niet  in  zijn  oorspronkelijke  toestand  hersteld  maar  wordt  het 
duidelijk  opgehoogd,  wat  gepaard  gaat  met  een  verlies  aan  waterbergend  vermogen, 
waardoor  de  problemen  met  wateroverlast  op  de  naburige  percelen  of  verder 
stroomafwaarts in de vallei kunnen verergeren. 
 

RvVb - 2 

 

Het  perceel  dient  dan  ook  in  zijn  oorspronkelijke  toestand  te  worden  hersteld  door  het 
afgraven van de randzone langs de gracht zodat de ontwatering wordt hersteld. De grond 
die hierbij vrijkomt kan eventueel gebruikt worden om laagtes in het perceel op te vullen. 
… 
 
Besluit: 
 
Het  project  is  niet  in  overeenstemming  met  de  doelstellingen  en  beginselen  van  het 
decreet Integraal Waterbeleid en wordt bijgevolg ongunstig geadviseerd. 
 
De  plannen  dienen  aangepast  te  worden  aan  bovenvermelde  voorwaarden,  nl.  dat  er 
geen grond wordt aangevoerd en dat de randzone langsheen de gracht wordt afgegraven 
om zo de watertoevoer te herstellen. 
…” 

 
Op 26 februari 2009 verleent het Agentschap RO-Vlaanderen (thans het Agentschap Ruimte en 
Erfgoed) – Onroerend Erfgoed een bindend ongunstig advies: 
 

“… 
Het  team  Onroerend  Erfgoed  Vlaams-Brabant  oordeelt  dat  het  inbrengen  van  300m³ 
aanvulgrond  niet  in  verhouding  is  met  het  probleem  van  de  wateroverlast.  Een 
niveauverschil van 11 centimeter (99,97 meter min 99,86 meter) kan immers gemakkelijk 
worden  overbrugd  door  het  aanleggen  van  een  ondiepe  greppel  naar  de  .........  of 
aanpalende  sloot.  Het  perceel  kan  onder  geen  beding  worden  gedraineerd,  gescheurd, 
geëgd, geweld of ingezaaid. 
 
Het  perceel  in  kwestie  is  een  typisch  laaggelegen  grasland  langs  de  .........,  hierdoor  is 
een  drassige  situatie  niet  te  vermijden.  Vroeger  werd  de  oppervlakkige  ontwatering 
gerealiseerd  door  de  aanleg  van  ondiepe  greppels  of  sloten.  Grondbewerkingen  en 
inzaaien zijn respectievelijk nadelig voor het microreliëf en de halfnatuurlijke vegetatie; zij 
werden vroeger niet toegepast. 
 
Onze dienst kan natuurlijk wel instemmen met het kleinschalig egaliseren van sporen, op 
voorwaarde dat er geen externe grond wordt ingebracht. De diepte van de greppel mag 
niet meer dan 30 centimeter bedragen. 
…” 

 
Op  9  april  2009  formuleert  het  college  van  burgemeester  en  schepenen  van  de  gemeente 
Huldenberg  een  voorwaardelijk  gunstig  advies.  De  terreinophoging  dient  beperkt  te  blijven  “tot 
het peil zoals bestaand was voor de collectorwerken uitgevoerd voor ........., en bovendien in de 
mate dat deze aanvraag in overeenstemming is met alle vigerende wetgeving”. 
 
Op 2 juni 2009 verleent de gewestelijke stedenbouwkundige ambtenaar een ongunstig advies en 
doet hierbij de volgende overwegingen gelden: 
 

“… 
Beoordeling van de goede ruimtelijke ordening 
Het  agentschap  R-O  Vlaanderen,  Onroerend  Erfgoed  Vlaams-Brabant,  bracht  een 
bindend  ongunstig  advies  uit  voor  de  aangevraagde  werken  die  gelegen  zijn  binnen  de 
grenzen van een beschermd dorpsgezicht.  
Bijkomend  dient  er  gesteld  te  worden  dat  de  werken  niet  kaderen  in  een  integraal 
waterbeleid voor de .........vallei. 

RvVb - 3 

 

 
…” 

 
Het  college  van  burgemeester  en  schepenen  van  de  gemeente  Huldenberg  weigert  vervolgens 
op  11  juni  2009  de  stedenbouwkundige  vergunning.  Tegen  deze  beslissing  tekent  de 
verzoekende partij op 7 juli 2010 beroep aan bij de verwerende partij. 
 
In  zijn  verslag  van  24  september  2009  adviseert  de  provinciale  stedenbouwkundige  ambtenaar 
de  verwerende  partij  om  het  beroep  niet  in  te  willigen  en  de  stedenbouwkundige  vergunning  te 
weigeren.  
 
Op  8  oktober  2009  beslist  de  verwerende  partij  om  het  beroep  niet  in  te  willigen  en  geen 
stedenbouwkundige vergunning te verlenen. Zij doet hierbij de volgende overwegingen gelden: 
 

“… 
Beoordeling 
1.  Volgens het gewestplan Leuven is het goed gelegen in een natuurgebied (…) 
2.  De  aanvraag  is  gelegen  binnen  een  mogelijk  en  effectief  overstromingsgevoelig 
gebied  volgens  de  kaarten,  opgenomen  als  bijlage  IX  tot  XV  bij  het  besluit  van  de 
Vlaamse  Regering  van  20  juli  2006  tot  vaststelling  van  nadere  regels  voor  de 
toepassing  van  de  watertoets.  Het  is  deels  gelegen  in  een  risicozone  voor 
overstromingen  en  het  behoort  tot  recent  overstroomd  gebied.  Het  perceel  is  niet 
gevoelig  voor  infiltratie  en  zeer  gevoelig  voor  grondwaterstromingen.  Het  ophogen 
van  overstromingsgevoelige 
terreinen  gaat  gepaard  met  een  verlies  aan 
waterbergend  vermogen,  waardoor  de  problemen  met  wateroverlast  op  de  naburige 
percelen  of  verder  stroomafwaarts  in  de  vallei  kunnen  verergeren.  De  VMM  bracht 
een  ongunstig  advies  uit  omdat  de  aanvraag  niet  in  overeenstemming  is  met  de 
doelstellingen en beginselen van het decreet Integraal Waterbeleid. 

 

Artikel 4.3.1.§1 van de Codex Ruimtelijke Ordening bepaalt dat een vergunning wordt 
geweigerd  in  de  gevallen  waarin  overeenkomstig  artikel  8§1  van het  decreet  van  18 
juli  2003  betreffende  het  integraal  waterbeleid  geen  vergunning  kan  worden 
afgeleverd.  Artikel  8§1  van  het  bovenvermelde  decreet  bepaalt  dat  de  overheid  die 
over een vergunning moet beslissen, er  zorg voor draagt, door het weigeren van de 
vergunning  dan  wel  door  het  opleggen  van  gepaste  voorwaarden  of  aanpassingen 
aan  het  plan,  zodat  geen  schadelijk  effect  ontstaat  of  zoveel  mogelijk  wordt  beperkt 
aan het watersysteem.  
Ophogingen  in  overstromingsgevoelige  gebieden  verminderen  het  waterbergend 
vermogen en brengen zo schade toe aan het watersysteem. Zoals blijkt uit het advies 
van de VMM is de aanvraag in strijd met het decreet Integraal Waterbeleid en komt ze 
bijgevolg niet voor vergunning in aanmerking. 

3.  De  afdeling  Onroerend  Erfgoed  van  het  Agentschap  R-O  Vlaanderen  bracht  een 
bindend  ongunstig  advies  uit  over  de  ophoging  omwille  van  de  ligging  in  het 
beschermd dorpsgezicht van Sint-Agatha-Rode. Als gevolg van het bindend karakter 
van dit advies, is de aanvraag niet voor vergunning vatbaar. 
Het  voorstel  van  de  afdeling,  namelijk  het  graven  van  waterafvoergreppels  naar  de 
gracht,  lost  enerzijds  het  probleem  van  het  stagnerende  hemelwater  op  en  komt 
anderzijds ten goede aan het waterbergend vermogen van het gebied. 

4.  Het probleem van afwatering is niet alleen het gevolg van de werken van ......... op het 
eigen  terrein,  maar  ook  door  de  duidelijk  zichtbare  ophoging  van  het  zuidelijk 
aanpalende  terrein  (aan  de  andere  zijde  van  de  losweg).  Ook  deze  ophogingen 
zouden het gevolg zijn van de uitgevoerde rioleringswerken. Gezien de ophoging het 

RvVb - 4 

 

grootst  is  langs  de  gracht,  loopt  het  hemelwater  niet  meer  rechtstreeks  af  naar  de 
gracht,  maar  over  de  losweg  naar  het  perceel  in  kwestie.  Niettegenstaande  dit 
naburige  perceel  geen  voorwerp  uitmaakt  van  de  voorliggende  aanvraag,  dient  er 
toch  voor  gepleit  te  worden  dat  op  dit  perceel  gelijkaardige  greppels  worden 
gegraven, liefst in combinatie met het afgraven van de strook langs de gracht. 

…” 

 
Dit is de bestreden beslissing. 
 
 

IV. 

ONTVANKELIJKHEID VAN DE VORDERING TOT VERNIETIGING 

 

A.  Tijdigheid van de vordering 

 
De  bestreden  beslissing  werd  met  een  ter  post  aangetekende  brief  van  15  oktober  2009 
betekend  aan  de  verzoekende  partij.  Het  voorliggende  beroep  werd  ingesteld  met  een  ter  post 
aangetekende brief van 5 november 2009 en is bijgevolg tijdig. 
 
 

B.  Voorwerp van de vordering 

 
Standpunt van de partijen 
 
In het beschikkende gedeelte van haar wederantwoordnota stelt de verzoekende partij: 
 

“… 
Het beroep ontvankelijk en gegrond te verklaren, 
 
Dientengevolge in  hoofdorde  te  zeggen  voor  recht dat  de werken waarop  het  bestreden 
besluit slaat, zeker gelet op de inhoud van arrest nr. 199.623 dd. 18 januari 2010 van de 
Raad van State niet vergunningsplichtig zijn. 
 
In ondergeschikte orde in ieder geval de vergunning te vernietigen om de redenen in het 
beroepsschrift uiteengezet; 
…” 

 
Beoordeling door de Raad 
 
In zoverre de verzoekende partij de vernietiging van de bestreden beslissing nastreeft en hiertoe 
verwijst  naar  de  redenen  die  in  het  beroepsschrift  werden  uiteengezet,  is  de  Raad  van  oordeel 
dat  het  beroep  moet  worden  beschouwd  als  een  beroep  in  de  zin  van  artikel  4.8.1,  tweede  lid 
VCRO en dat vermeld beroep op zich ontvankelijk is.  
 
In zoverre de verzoekende partij de Raad anderzijds verzoekt om ‘om voor recht te zeggen dat 
de  werken  waarop  het  bestreden  besluit  slaat,  zeker  gelet  op  de  inhoud  van  het  arrest  nr. 
199.623 dd. 18 januari 2010 van de Raad van State niet vergunningsplichtig zijn’, stelt de Raad 
vast dat niet op dit verzoek kan ingegaan worden en dat vermeld onderdeel van het beroep van 
de verzoekende partij bijgevolg onontvankelijk is.  
 
De Raad is in het licht van artikel 4.8.16, §3 VCRO immers van oordeel dat enkel het inleidend 
verzoekschrift,  al  dan  niet  na  regularisatie  conform artikel  4.8.17,  §2  VCRO, in  aanmerking kan 
genomen  worden  bij  de  omschrijving  van  het  voorwerp  van  het  beroep.  Met  latere  bijsturingen, 

RvVb - 5 

 

aanpassingen of uitbreidingen, zoals de verzoekende partij in haar wederantwoordnota opneemt, 
kan de Raad dan ook geen rekening houden. Gelet op artikel 4.8.1, tweede lid VCRO en artikel 
4.8.3, §1, eerste lid VCRO moet bijkomend vastgesteld worden dat het niet aan de Raad toekomt 
dergelijke beslissingen te nemen. 
 
 

C.  Schending van artikel 4.8.16, §3, tweede lid, 4° en 5° VCRO 

 
Standpunt van de partijen 
 
De  verwerende  partij  doet  met  betrekking  tot  de  ontvankelijkheid  van  de  door  de  verzoekende 
partij geformuleerde grieven en derhalve ten aanzien van het beroep op zich volgende exceptie 
gelden: 
 

“…. 
Aangezien  het  aan  de  verzoekende  partij  toekomt  om  zijn  grieven  op  een  duidelijke  en 
precieze  wijze  te  formuleren  zodanig  dat  het  de  verwerende  partij  mogelijk  is  om  met 
kennis van zaken haar verweer kenbaar te maken. 
 
Dat wat dit betreft het verzoekschrift minstens een omschrijving dient te bevatten van de 
geschonden  geachte  regelgeving,  stedenbouwkundige  voorschriften  of  beginselen  van 
behoorlijk  bestuur  alsook  van  de  wijze  waarop  deze  regelgeving,  voorschriften  of 
beginselen naar het oordeel van de verzoeker geschonden wordt of worden. 
 
Eén en ander wordt wat dit betreft uitdrukkelijk voorgeschreven door artikel 4.8.16 § 3 van 
de Vlaamse Codex Ruimtelijke Ordening (hierna VCRO). 
 
… 
 
Het  behoort  dus  tot  de  essentiële  rechten  van  verdediging  dat  de  verzoekende  partij 
duidelijk  aanduidt  welke  bepalingen  hij  concreet  geschonden  acht  om  dienvolgens  deze 
vermeende schending concreet toe te passen op het voorliggende dossier. Het komt niet 
aan  de  verwerende  partij  toe  om  rechtsmiddelen  van  de  verzoekende  partij  te 
omschrijven. Om die reden dient te worden geconcludeerd tot de onontvankelijkheid van 
huidige  procedure  bij  gebrek  aan  een  voldoende  duidelijke  omschrijving  en  toepassing 
van  de  vermeende  geschonden  rechtsregel,  stedenbouwkundig  voorschrift  of  beginsel 
van behoorlijk bestuur. 
 
In  het  verzoekschrift  is  wat  dit  betreft  enkel  sprake  van  “een  schending  van  het 
gelijkheidsbeginsel” en “een flagrant gebrek aan behoorlijk bestuur”. Hierbij wordt echter 
niet  aangeduid  welk  beginsel  van  behoorlijk  bestuur  dan  al  zou  worden  geschonden  en 
evenmin op welke wijze het gelijkheidsbeginsel ingevolge de bestreden beslissing wordt 
geschonden. Betrokkene stelt wat dit betreft enkel dat “voor het betrokken perceel wordt 
een  natuurlijke  en  eeuwenoude  afwatering  niet 
toegelaten  omwille  van  puur 
administratieve  redenen  die  een  toetsing  aan  de  werkelijkheid  niet  kunnen  doorstaan. 
Gelijktijdig  wordt  voorbijgegaan,  onder  dezelfde  administratieve  regelgeving,  dat  het 
perceel  aanpalend  aan  de  losweg  naar  de  kantine  een  werkelijke  ophoging  heeft 
ondergaan ten opzichte van de oorspronkelijke situatie. Dit laatste heeft tot gevolg dat de 
natuurlijke  afwatering  van  het  hemelwater  niet  meer  naar  de  .........gracht  verloopt  maar 
naar het betrokken perceel”. 
…” 

 
 

RvVb - 6 

 

De wederantwoordnota van de verzoekende partij bevat in verband met vermelde exceptie, naast 
een aanvulling van het feitenrelaas, volgende repliek: 
 

“… 
tot  nietigverklaring  als 
In  de  antwoordnota  verzoekt  de  deputatie  het  beroep 
onontvankelijk  te  verwerpen,  nu  beroeper  in  het  beroep  tot  nietigverklaring  niet  duidelijk 
genoeg  zou  hebben  aangegeven  op  welke  schending  van  de  wet  of  beginsel  van 
behoorlijk bestuur hij zijn middelen zou hebben gebaseerd.  
 
Uit het beroep tot nietigverklaring komt nochtans duidelijk naar voor dat beroeper in zijn 
verzoekschrift boogt op een schending van het gelijkheidsbeginsel als algemeen beginsel 
van behoorlijk bestuur, en dit nu hem enerzijds een vergunning wordt geweigerd voor het 
herstel van zijn perceel in de oorspronkelijke toestand na uitvoering van werken door de 
.........,  en  deze  vergunning  hem  wordt  geweigerd, 
terwijl  anderzijds  dezelfde 
administraties  adviesverlenende  instanties  vaststellen  dat  de  afwateringsproblematiek 
naar  de  .........beek  toe  wordt  veroorzaakt  door  een  onvergunde  en  dus  onwettige 
ophoging van het terrein langs de beek doch nalaten daartegen op te treden. 
…” 

 
Beoordeling door de Raad 
 
De registratie van een inkomend verzoekschrift conform artikel 4.8.17, §1 VCRO door de griffier 
van  de  Raad,  ongeacht  of  deze  registratie  geschiedt  na  regularisatie  conform  artikel  4.8.17,  §2 
VCRO,  moet  in  essentie  worden  aangemerkt  als  het  resultaat  van  de  beoordeling  van  de 
vormelijke  volledigheid  van  het  betrokken  verzoekschrift.  De  registratie  van  een  verzoekschrift 
kan  dan  ook  geenszins,  ook  niet  gedeeltelijk,  worden  beschouwd  als  een  uitspraak  betreffende 
de ontvankelijkheid en de gegrondheid van het beroep of van de middelen waarop het steunt. 
 
1. 
In  zoverre  de  verzoekende  partij  aanvoert  dat  er  in  de  voorliggende  aangelegenheid  sprake  is 
van  een  ‘flagrant  gebrek  aan  behoorlijk  bestuur’,  is  de  Raad  met  de  verwerende  partij  van 
oordeel dat deze grief onontvankelijk is. De verzoekende partij verzuimt immers niet alleen aan te 
geven  welk  beginsel  van  behoorlijk  bestuur  zij  geschonden  acht.  Zij  leidt  deze  grief  bovendien 
kennelijk af uit een gebrek aan effectief toezicht vanwege de Vlaamse Milieumaatschappij op de 
uitvoering  van  rioleringswerken  op  naastliggende  percelen  zodat  vastgesteld  moet  worden  dat 
vermelde grief geen betrekking heeft op de wettigheid van de bestreden beslissing. 
 
De door de verwerende partij opgeworpen exceptie dient daarom aangenomen te worden. 
 
2. 
In zoverre de verwerende partij anderzijds meent dat de door de verzoekende partij ingeroepen 
schending  van  het  gelijkheidsbeginsel onvoldoende  duidelijk  zou  zijn omschreven  waardoor  het 
voor de verwerende partij onmogelijk zou zijn om haar verweer met kennis van zaken kenbaar te 
maken aan de Raad, is de Raad van oordeel dat de verwerende partij niet kan worden gevolgd. 
 
De  Raad  dient  immers  vast  te  stellen  dat  de  door  de  verzoekende  partij  ingeroepen  schending 
van het gelijkheidsbeginsel inderdaad bijzonder summier is doch dat zulks de verwerende partij 
niet heeft verhinderd een repliek te formuleren. 
De door de verwerende partij opgeworpen exceptie kan daarom niet aangenomen worden. 
 
 
 

RvVb - 7 

 

3. 
De  Raad  wenst  tot  slot  op  te  merken  dat  enkel  het  inleidend  verzoekschrift  kan  aangemerkt 
worden  als  principieel  uitgangspunt  voor  de  beoordeling  van  de  ontvankelijkheid  en  de 
gegrondheid  van  een  beroep  en  van  de  middelen  waarop  dit  beroep  steunt.  Het  gaat  derhalve 
niet op om in de wederantwoordnota de redenen van het beroep anders uit te leggen dan in het 
inleidend verzoekschrift het geval was.  
 
Dit  geldt  evenzeer  voor  de  feiten  die  in  het  inleidend  verzoekschrift  worden  aangehaald  en 
waarop  het  beroep  is  gebaseerd.  De  Raad  kan  bijgevolg  geen  rekening  houden  met  latere 
bijsturingen,  aanpassingen  of  uitbreidingen  van  het  feitenrelaas,  zoals  opgenomen  in  de 
wederantwoordnota,  wanneer  vastgesteld  dient  te  worden  dat  deze  aanvullende  feitelijke 
elementen de verzoekende partij reeds bekend waren op het ogenblik dat zij haar verzoekschrift 
heeft ingediend en aldus niet kunnen aangemerkt worden als nieuwe gegevens. 
 
 

V. 

ONDERZOEK VAN DE VORDERING TOT VERNIETIGING 

 
Standpunt van de partijen 
 
In  de  argumentatie  van  haar  inleidend  verzoekschrift  doet  de  verzoekende  partij  volgende 
grieven gelden: 
 

“… 
Het  betrokken  perceel  ligt  enerzijds  in  een  beschermd  dorpsgezicht  en  anderzijds  langs 
de  ..........  Verschillende  Administraties  dienen  bij  de  vergunningsaanvraag  dan  ook  hun 
advies  uit  te  brengen.  De  aangevoerde  adviezen  gaan  allemaal  voorbij  aan  de  simpele 
vaststelling dat de aanvraag enkel het herstel in de oorspronkelijke staat van het perceel 
beoogt.  De  uitgebrachte  adviezen  hebben  het  steevast  over  een  ophoging.  Dit  is 
misleidend. 
… 
Het betrokken perceel ligt binnen een mogelijk en effectief overstromingsgevoelig gebied. 
Inderdaad bij zeer hevige regenval, gemiddeld 1 maal per jaar lopen de boorden van het 
perceel  onder  water.  Mijn  verzoek  wijzigt  hieraan  niets.  Mijn  verzoek  betreft  enkel  de 
natuurlijke afwatering van het terrein. Het gebied ligt in een alluviaal gebied ontstaan door 
gronderosie  naar  de  vallei  toe.  Het  gaat  over  een  natuurlijk  profiel  dat  geologisch 
wereldwijd gekend is en in het geval van de ........., ontstaan sinds de ontbossing van de 
streek ten tijde van de Romeinen. 
 
Voor  het  betrokken  perceel  wordt  een  natuurlijke  en  eeuwenoude  afwatering  niet 
toegelaten  omwille  van  puur  administratieve  redenen  die  een 
toetsing  aan  de 
werkelijkheid  niet  kunnen  doorstaan.  Gelijktijdig  wordt  voorbijgegaan,  onder  dezelfde 
administratieve  regelgeving,  dat  het  perceel  aanpalend  aan  de  losweg  naar  de  kantine 
een werkelijke ophoging heeft ondergaan ten opzichte van de oorspronkelijke situatie. Dit 
laatste  heeft  tot  gevolg  dat  de natuurlijke  afwatering  van  het  hemelwater  niet  meer  naar 
de leigracht verloopt maar naar het betrokken perceel. 
 
Dit vormt een schending van het gelijkheidsbeginsel. 
 
De  uitvoering  van  de  rioleringswerken  stonden  onder  hoogtoezicht  van  de  Vlaamse 
Milieumaatschappij  (VMM).  Het  gebrek  aan  effectief  toezicht  vanwege  de  VMM  is  de 
oorzaak van de huidige situatie. 
 

RvVb - 8 

 

Dit vormt een flagrant gebrek aan behoorlijk bestuur. 
 
Mijn  verzoek  heeft  dus  tot  doel  de  oorspronkelijke  toestand  te  herstellen  voor  het 
betrokken  perceel,  zodat  de  afwatering  van  het  hemelwaternaar  de  .........gracht  kan 
plaatsvinden zoals het reeds eeuwen voordien gebeurde. 
…” 

 
De verwerende partij formuleert ten aanzien van de geciteerde grieven volgende repliek: 
 

“…. 
Of het perceel waarnaar de betrokkene verwijst al dan niet rechtmatig werd opgehoogd, 
wanneer  dit  al  zou  zijn  gebeurd  of  onder  welke  omstandigheden  dan  ook  en  in  welke 
mate  dit  dan  al  een  schending  van  het  gelijkheidsbeginsel  zou  veroorzaken  laat  de 
verzoekende partij in het midden; hieromtrent wordt geen enkele verduidelijking gegeven 
in het verzoekschrift. 
 
Uw  Raad  zal  in  deze  enkel  kunnen  vaststellen  dat  er  geen  enkele  grond  is  om  over  te 
gaan  tot  vernietiging  van  de  thans  bestreden  beslissing;  dat  de  verzoekende  partij  zich 
hierbij  enigszins  verongelijkt  voelt    is  best  mogelijk  doch  dit  vormt  geen  grond  om  de 
vernietiging  van  de  bestreden  beslissing  te  kunnen  bewerkstelligen.  Het  is  met  andere 
woorden  best  mogelijk  dat  .........  aan  de  oorzaak  ligt  van  de  wijzigingen  van  het 
grondniveau, doch dit betekent geenszins dat het de vergunningverlenende overheid haar 
bevoegdheid  zou  ontnemen  om  na  te  gaan  of  een  nieuwe  ophoging  of  aanpassing  van 
het  grondniveau  niet  planologisch  aanvaardbaar  is  waarbij  tevens  rekening  dient  te 
worden gehouden met de goede plaatselijke aanleg en ruimtelijke ordening. 
…” 

 
Bijkomend verwijst de verwerende partij naar de uitgebrachte adviezen en naar de overwegingen 
van de bestreden beslissing om te besluiten dat het de verwerende partij niet mogelijk is “… om 
in de gegeven omstandigheden de aanvraag in te willigen. Er is in deze dan ook geen sprake van 
enige  schending  van  welk  danig  beginsel  van  behoorlijk  bestuur  dan  ook,  laat  staan  van  het 
gelijkheidsbeginsel.  Het  aangehaalde  middel  dient,  zo  ontvankelijk,  minstens  als  manifest 
ongegrond te worden afgewezen.”. 
 
In haar wederantwoordnota stelt de verzoekende partij: 
 

“… 
Uit het beroep tot nietigverklaring komt nochtans duidelijk naar voor dat beroeper in zijn 
verzoekschrift boogt op een schending van het gelijkheidsbeginsel als algemeen beginsel 
van behoorlijk bestuur, en dit nu hem enerzijds een vergunning wordt geweigerd voor het 
herstel van zijn perceel in de oorspronkelijke toestand na uitvoering van werken door de 
.........,  en  deze  vergunning  hem  wordt  geweigerd, 
terwijl  anderzijds  dezelfde 
administraties  adviesverlenende  instanties  vaststellen  dat  de  afwateringsproblematiek 
naar  de  .........beek  toe  wordt  veroorzaakt  door  een  onvergunde  en  dus  onwettige 
ophoging van het terrein langs de beek doch nalaten daartegen op te treden. 
 
Goed  en  wel  gelezen  wordt  middels  het  bestreden  besluit  de  vergunning  geweigerd 
omdat  men  verkiest  de  gevolgen  van  een  stedenbouwinbreuk  begaan  door  de  ......... 
ongeremedieerd te laten, en aan de andere kant beroeper te verplichten door het graven 
van greppels te verhelpen aan de verstoring van de waterhuishouding die de ......... door 
de niet naleving van de inmiddels vernietigde vergunning heeft veroorzaakt.  
 

RvVb - 9 

 

De wijze waarop aan verzoeker een vergunning wordt geweigerd met als enige bedoeling 
de ........., die een onwettige vergunning uitvoerde en overtrad, de hand boven het hoofde 
te houden, is een evidente schending van het gelijkheidsbeginsel als algemeen beginsel 
van behoorlijk bestuur. 
…” 

 
Beoordeling door de Raad 
 
De  verzoekende  partij  stelt  dat  het  gelijkheidsbeginsel  is  geschonden  omdat  de  bestreden 
beslissing  de  stedenbouwkundige  vergunning  weigert  voor  het  uitvoeren  van  werken  die  het 
herstellen van de oorspronkelijke toestand beogen terwijl door het college van burgemeester en 
schepenen van de gemeente Huldenberg aan de ......... wel een stedenbouwkundige vergunning 
voor het uitvoeren van riolerings- en collectorwerken werd verleend. Deze laatste werken zouden 
de verzoekende partij precies nopen tot het herstellen van de oorspronkelijke toestand. De Raad 
is van oordeel dat de verzoekende partij niet kan worden gevolgd.  
 
De  louter  feitelijke  vaststelling  dat  enerzijds  door  het  college  van  burgemeester  en  schepenen 
van de gemeente Huldenberg aan de ......... een stedenbouwkundige vergunning werd verleend 
voor het uitvoeren van riolerings- en collectorwerken en dat anderzijds de verwerende partij heeft 
geweigerd  een  stedenbouwkundige  vergunning  te  verlenen  voor  de  door  de  verzoekende  partij 
beoogde  werken,  volstaat  op  zich  niet,  en  zeker  niet  kennelijk  zonder  meer,  om  tot  een 
schending van het gelijkheidsbeginsel, en dus tot de onwettigheid van de bestreden beslissing, te 
besluiten.  De  omstandigheid  dat  de  Raad  van  State  de  aan  de 
.........  verleende 
stedenbouwkundige  vergunning,  evenals  bepaalde  eraan  voorafgaande  adviezen,  inmiddels 
heeft vernietigd, bevestigt zulks alleen maar. 
 
Het middel is ongegrond. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. Het beroep wordt deels ontvankelijk doch ongegrond verklaard. 
 
2.    De  kosten  van  het  beroep,  bepaald  op  175,00  euro,  komen  ten  laste  van  de  verzoekende 
partij. 
 
 
Dit  arrest  is  uitgesproken  te  Brussel,  in  openbare  terechtzitting  op  8  december  2010,  door  de 
Raad voor Vergunningsbetwistingen, derde kamer, samengesteld uit: 
 
 
Filip VAN ACKER, 
 
 
 
Hildegard PETTENS,  toegevoegd griffier. 
 
 
De toegevoegd griffier, 
 
 
Hildegard PETTENS 

De voorzitter van de derde kamer, 

voorzitter van de derde kamer, 

Filip VAN ACKER 

met bijstand van 

 

 

 

 

 

 

 

RvVb - 10 

 

