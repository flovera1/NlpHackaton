RAAD VOOR VERGUNNINGSBETWISTINGEN 

TUSSENARREST 

nr. A/2010/0018 van 2 juni 2010 
in de zaak 2010/0149/A/3/0128 

de  stad  EEKLO,  vertegenwoordigd  door  het  college  van  burgemeester 
en schepenen 
 
verzoekende partij 
 
tegen: 
 
de  GEWESTELIJKE  STEDENBOUWKUNDIGE  AMBTENAAR  van  het 
Agentschap Ruimte en Erfgoed, afdeling Oost-Vlaanderen 
 
bijgestaan en vertegenwoordigd door: 
advocaat Paul AERTS 
kantoor houdende te 9000 Gent, Coupure 5 
bij wie keuze van woonplaats wordt gedaan 
 
verwerende partij 
 
 
......... 
 
bijgestaan en vertegenwoordigd door: 
advocaat Pascal MALLIEN 
kantoor houdende te 2000 Antwerpen, Meir 24 
bij wie keuze van woonplaats wordt gedaan 
 

 

 

 
 
In zake: 
 
 
 
 
 
 
 
 
 
 
 
 
 
 
 
 
 
Tussenkomende 
partij: 
 

 
 

I. 

VOORWERP VAN DE VORDERING 

 
De  vordering ingesteld, bij aangetekende brief van 13 januari  2010  strekt tot de vernietiging van 
de beslissing van de gewestelijke stedenbouwkundige ambtenaar van het Agentschap Ruimte en 
Erfgoed  op  datum  van  15  december  2009,  waarbij  aan  de  tussenkomende  partij  een 
voorwaardelijke  stedenbouwkundige  vergunning  wordt  verleend  strekkende  tot  het  bouwen  van 
een nieuw  telecommunicatiestation op  een perceel  gelegen  te  9900 Eeklo, .........  en kadastraal 
bekend als .......... 
 
 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een afschrift van het  administratief 
dossier neergelegd. De verzoekende partij heeft geen wederantwoordnota ingediend en door de 
tussenkomende partij werd een schriftelijke uiteenzetting gegeven overeenkomstig artikel 4.8.19, 
§3 VCRO. 
 
De partijen zijn opgeroepen voor de openbare terechtzitting van 19 mei 2010. 

RvVb - 1 

 

 
Kamervoorzitter Filip VAN ACKER heeft verslag uitgebracht. 
 
Advocaat  Paul  AERTS  die  verschijnt  voor  de  verzoekende partij  en  advocaat  Pascal  MALLIEN 
die verschijnt voor de tussenkomende partij, zijn gehoord. 
 
De  verzoekende  partij,  hoewel  behoorlijk  opgeroepen,  is  niet  ter  zitting  verschenen.  Gelet  op 
artikel  4.8.24  VCRO  verhindert  de  afwezigheid  van  partijen  de  geldigheid  van  de  zitting,  en 
derhalve van de behandeling van de zaak, echter niet. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
......... vraagt met een op 9 maart 2010 ter post aangetekend verzoekschrift om in het geding te 
mogen tussenkomen. 
 
De voorzitter van de derde kamer heeft vastgesteld, met een beschikking van 17 maart 2010, dat 
er  grond  is  om  het  verzoek  in  te  willigen  en  dat  de  verzoeker  tot  tussenkomst  kan  worden 
aangemerkt als belanghebbende in de zin van artikel 4.8.16, §1, eerste lid VCRO voor wat betreft 
de behandeling van de vordering tot annulatie. 
 
 

IV. 

FEITEN 

 
Op 6 juli 2009 (datum van het ontvangstbewijs) dient de tussenkomende partij bij de verwerende 
partij een aanvraag in voor een stedenbouwkundige vergunning voor “Het bouwen van een nieuw 
telecommunicatiestation. Het vervangen van een bestaande verlichtingspaal met een hoogte van 
10,00m,  door  een  nieuwe  lichtpole  met  een  hoogte  van  25,00m,  waar  aan  de  bovenzijde  3 
nieuwe ......... UMTS antennes en 2 schotelantennes bevestigd worden. De openbare verlichting 
wordt overgeplaatst op de nieuwe lichtpole. De technische outdoor kasten van ......... worden op 
een  betonplaat  onderaan  de  rijweg  geplaatst  ”.  De  aanvraag  heeft  betrekking  op  een  perceel 
gelegen te 9900 Eeklo, ......... en met als kadastrale omschrijving .......... 
 
Het  perceel  is,  zoals  blijkt  uit  de  bestemmingsvoorschriften  van  het  bij  koninklijk  besluit  van  24 
maart  1978  vastgestelde  gewestplan  Eeklo-Aalter,  deels  gelegen  in  waterwinningsgebied  en 
deels  in  agrarisch  gebied.  Het  perceel  is  niet  begrepen  binnen  een  gebied  waarvoor  een 
goedgekeurd bijzonder plan van aanleg of een gemeentelijk ruimtelijk uitvoeringsplan geldt, noch 
binnen de omschrijving van een behoorlijk vergunde, niet vervallen verkaveling. 
 
Ter  gelegenheid  van  het  openbaar  onderzoek,  georganiseerd  van  14  augustus  2009  tot  14 
september 2009, worden geen bezwaren ingediend. 
 
Op  13  augustus  2009  meldt  het  Departement  Landbouw  en  Visserij,  Duurzame  Ontwikkeling 
Oost-Vlaanderen,  dat  de  aanvraag  “…  uit  landbouwkundig  standpunt  en  uit  oogpunt  van  een 
duurzame  plattelandsontwikkeling…”  werd  onderzocht  en  dat  een  gunstig  advies  kan  worden 
verleend.  

RvVb - 2 

 

Op  31  augustus  2009  deelt  het  Agentschap  RO-Vlaanderen  (thans  het  Agenstchap  Ruimte  en 
Erfgoed),  cel  Onroerend  Erfgoed  aan  de  verwerende  partij  mee  dat  het  geen  bezwaar  heeft 
tegen de aanvraag van de tussenkomende partij. 
 
Met  een  brief  van  7  oktober  2009  deelt  het  college  van  burgemeester  en  schepenen  van  de 
verzoekende partij aan de verwerende partij mee dat op 29 september 2009 werd vastgesteld dat 
ter gelegenheid van het openbaar onderzoek geen bezwaren werden ingediend. In dezelfde brief 
van 7 oktober 2009 wijst het college van burgemeester en schepenen van de verzoekende partij 
erop  dat  eveneens  op  29  september  2009  een  ongunstig  advies  werd  verleend  betreffende  de 
aanvraag om reden “… dat de .........straat en omgeving beschouwd wordt als toegangspoort tot 
het  Krekengebied  en  de  aanvraag  zich  in  de  omgeving  van  de  historische  site  rond  de 
Huysmanshoeve bevindt. Bijgevolg is bijkomende infrastructuur niet wenselijk.” 
 
Op  19  oktober  2009  verleent  het  Agentschap  Wegen  en  Verkeer  een  voorwaardelijk  gunstig 
advies met dien verstande dat “Het fietspad van de brug moet gevrijwaard blijven (ook tijdens de 
werken)” en dat “Het profiel van de gewestgracht dient behouden te blijven”. 
 
Met een beslissing van 15 december 2009 verleent de verwerende partij een stedenbouwkundige 
vergunning mits strikte naleving van de in het advies van het Agentschap Wegen en Verkeer van 
19 oktober 2009 gestelde voorwaarden. Dit is de bestreden beslissing. 
 
 

V. 

ONTVANKELIJKHEID VAN DE VORDERING TOT ANNULATIE 

 
De  verwerende  partij  en  de  tussenkomende  partij  betwisten  de  ontvankelijkheid  van  de 
voorliggende vordering tot vernietiging van de verzoekende partij. Meer specifiek wijzen zij op het 
feit  dat  het  inleidend  verzoekschrift,  in  strijd  met  artikel  4.8.16,  §3,  5°,  a  en  b  VCRO,  geen 
omschrijving  van  ‘de  geschonden  geachte  regelgeving,  stedenbouwkundige  voorschriften  of 
beginselen  van  behoorlijk  bestuur’  en  al  evenmin  een  omschrijving  van  ‘de  wijze  waarop  deze 
regelgeving, voorschriften of beginselen naar het oordeel van de verzoeker geschonden wordt of 
worden’ zou bevatten. 
 
Alvorens  een  uitspraak  te  doen  over  de  door  de  verwerende  partij  en  de  tussenkomende  partij 
ingeroepen  exceptie,  is  de  Raad  echter  van  oordeel  dat  het  passend  voorkomt  dat  de 
verzoekende partij eerst klaarheid schept met betrekking tot de vraag in welke hoedanigheid zij 
voor de Raad verschijnt en op welk onderdeel van artikel 4.8.16, §1, eerste lid, 1° tot en met 6° 
VCRO de verzoekende partij in voorkomend geval haar vordering meent te kunnen steunen.  
 
De Raad dient immers vast te stellen dat hieromtrent onduidelijkheid, minstens tegenstrijdigheid 
bestaat  en  dat  het  antwoord  op  vermelde  vraag  niet  met  absolute  zekerheid  uit  het  inleidend 
verzoekschrift  valt  af  te  leiden.  In  het  inleidend  verzoekschrift  van  13  januari  2010  doet  de 
verzoekende partij immers het volgende gelden: 
 

“… 
 
Verzoekschrift van de stad Eeklo strekkende tot de vernietiging… 
 
Verzoeker: Stad Eeklo, Industrielaan 2 te 9900 Eeklo. 
 
Verwerende  partij:  Gewestelijke  stedenbouwkundige  ambtenaar,  Agenstchap  R-O 
Vlaanderen, Afdeling R-O Oost-Vlaanderen, Gebr. Van Eyckstraat 4-6, 9000 Gent? 
 

RvVb - 3 

 

… 
 
Het stadsbestuur heeft de beslissing van de gewestelijke stedenbouwkundige ambtenaar 
op 17 december 2009 ontvangen. 
 
De stedenbouwkundige vergunning werd op 8 januari 2010 aangeplakt voor een periode 
van 30 dagen. 
 
Overeenkomstig art. 4.8.16 van de Vlaamse Codex Ruimtelijke Ordening dient het college 
van  burgemeester  en  schepenen  een  verzoekschrift 
tot  vernietiging  van  de 
gewestelijke stedenbouwkundige ambtenaar. 
 
Het college van burgemeester en schepenen blijft onverkort achter de argumentatie van 
haar advies van 29 september 2009 staan… 
 
…” 

in 

 
Het antwoord op de ambtshalve door de Raad geformuleerde vraag is nochtans essentieel om de 
ontvankelijkheid  van  het beroep  tot  vernietiging  te kunnen  beoordelen.  De Raad  is  daarom  van 
oordeel  dat  het  passend  voorkomt  dat  de  verzoekende  partij  met  betrekking  tot  dit  punt  meer 
duidelijkheid  verschaft.  Om  de  rechten  van  alle  partijen  in  het  geding,  evenals  een  goede 
rechtsbedeling  te  vrijwaren,  is  het  bovendien  aangewezen  dat  aan  de  partijen  de  mogelijkheid 
wordt geboden om tegenspraak te voeren over de door de Raad ambtshalve gestelde vraag. 
 
De Raad wenst in dit verband bijkomend op te merken dat het antwoord evenmin blijkt uit de bij 
het verzoekschrift gevoegde stukken. De verzoekende partij legt immers geen afschrift voor van 
het  besluit  van  het  college  van  burgemeester  en  schepenen,  conform  artikel  57,  §2 
Gemeentedecreet  dan  wel  conform  artikel  57,  §3,  9°  Gemeentedecreet  in  samenlezing  met 
artikel 193 Gemeentedecreet, waarin wordt beslist om in rechte op te treden. De Raad acht het 
daarom  wenselijk  dat  de  verzoekende  partij  hem,  in  toepassing  van  artikel  4.8.15  VCRO,  een 
afschrift van vermeld besluit, waarvan de datum de Raad alsnog onbekend is, voorlegt. 
 
De  Raad  stelt  tot  slot  vast  dat  noch  in  het  afschrift  van  het  administratief  dossier,  zoals 
neergelegd  door  de  verwerende  partij,  noch  in  de  stukkenbundel  gevoegd  bij  het  inleidend 
verzoekschrift  van  de  verzoekende  partij,  een  afschrift  is  terug  te  vinden  van  de  beslissing  van 
het college van burgemeester en schepenen van de verzoekende partij van 29 september 2009 
waarin  het  negatief  advies  betreffende  de  aanvraag  van  de  tussenkomende  partij  is  vervat.  De 
Raad  wenst  daarom  dat  de  verzoekende  partij  of  de  verwerende  partij  hem,  opnieuw  in 
toepassing  van  artikel  4.8.15  VCRO,  een  afschrift  van  het  vermelde  besluit  van  29  september 
2009 voorlegt. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. De Raad beveelt de heropening van de debatten. 
 
2. De verzoekende partij wordt uitgenodigd om binnen een termijn van vijftien dagen, die ingaat 
de dag na deze van de betekening van huidig arrest, met een aanvullende nota een antwoord te 
verschaffen op de vraag in welke hoedanigheid zij voor de Raad verschijnt en op welk onderdeel 
van  artikel  4.8.16,  §1,  eerste  lid,  1°  tot  en  met  6°  VCRO  de  verzoekende  partij  in  voorkomend 
geval haar vordering meent te kunnen steunen. De verzoekende partij dient bij deze aanvullende 
nota  tevens  een  afschrift  te  voegen  van  het  besluit  van  onbekende  datum  van  het  college  van 

RvVb - 4 

 

burgemeester  en  schepenen,  conform  artikel  57,  §2  Gemeentedecreet  dan  wel  conform  artikel 
57,  §3,  9°  Gemeentedecreet  in  samenlezing  met  artikel  193  Gemeentedecreet,  waarin  wordt 
beslist om in rechte op te treden voor de Raad. 
 
3. De verwerende partij en de tussenkomende partij worden uitgenodigd om binnen een termijn 
van vijftien dagen, die ingaat de dag na deze van de betekening door de griffie van de Raad van 
de in sub 2 vermelde nota van de verzoekende partij, met een aanvullende nota een eventuele 
repliek te formuleren op de in sub 2 vermelde nota van de verzoekende partij. 
 
4.  De  verzoekende  partij  en  de  verwerende  partij  worden  uitgenodigd  om  een  afschrift  van  de 
beslissing  van  het  college  van  burgemeester  en  schepenen  van  de  verzoekende  partij  van  29 
september  2009  waarin  het  negatief  advies  betreffende  de  aanvraag  van  de  tussenkomende 
partij is vervat, neer te leggen. 
 
 
Dit arrest is uitgesproken te Brussel, in openbare terechtzitting op 2 juni 2010, door de Raad voor 
Vergunningsbetwistingen, derde kamer, samengesteld uit: 
 
 
Filip VAN ACKER, 
 
 
 
Eddie CLYBOUW, 
 
 
De griffier, 
 
 
 
 
 
Eddie CLYBOUW 

De voorzitter van de derde kamer, 

voorzitter van de derde kamer, 

Filip VAN ACKER 

met bijstand van 

griffier. 

 

 

 

 

 

 

 

 

 

RvVb - 5 

 

