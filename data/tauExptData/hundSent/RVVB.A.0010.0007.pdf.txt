RAAD VOOR VERGUNNINGSBETWISTINGEN 

TUSSENARREST 

nr. A/2010/0007 van 4 mei 2010 
in de zaak 2009/0048/A/2/0028 

........ 
 
vertegenwoordigd door: 
........ 
 
verzoekende partij 
 
tegen: 
 
1.  het  VLAAMSE  GEWEST,  vertegenwoordigd  door  de  Vlaamse 

Regering 

2.  de  GEWESTELIJKE  STEDENBOUWKUNDIGE  AMBTENAAR  van 

het Agentschap Ruimte en Erfgoed, afdeling Vlaams-Brabant 

 
bijgestaan en vertegenwoordigd door: 
advocaat Michel VAN DIEVOET 
kantoor houdende te 1000 Brussel, Boomstraat 14 bus 3 
bij wie keuze van woonplaats wordt gedaan 
 
verwerende partijen 
 
 
het  college  van  burgemeester  en  schepenen  van  de  gemeente 
ROTSELAAR 
 
vertegenwoordigd door: 
........ 

 

 

 

 
 
In zake: 
 
 
 
 
 
 
 
 
 
 
 
 
 
 
 
 
 
 
 
 
 
Tussenkomende 
partij: 
 
 
 
 
 
 
 

I. 

VOORWERP VAN DE VORDERING 

 
De  vordering  ingesteld  bij aangetekende brief van  10  november  2009  strekt  tot de vernietiging 
van  de  beslissing  van  de  gewestelijke  stedenbouwkundige  ambtenaar  van  het  Agentschap 
Ruimte  en  Erfgoed,  afdeling  Vlaams-Brabant  van  28  september  2009,  waarbij  de  aanvraag 
ingediend  door  de  heer  ........  namens  wijlen  mevrouw  ........  en  door  ........,  strekkende  tot  het 
verkavelen van gronden gelegen te ........, ten kadaster gekend onder ........, werd afgewezen. 
 

RvVb - 1 

 

 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een afschrift van het  administratief 
dossier neergelegd. De verzoekende partij heeft een wederantwoordnota ingediend. 
 
De partijen zijn opgeroepen voor de openbare terechtzitting van 20 april 2010. 
 
Kamervoorzitter Hilde LIEVENS heeft verslag uitgebracht. 
 
........  verschijnt  voor  de  verzoekende  partij  onder  voorbehoud  van  mededeling  van  haar 
machtiging  en  werd  gehoord.  Advocaat  Filip  VAN  DIEVOET  die  loco  advocaat  Michel  VAN 
DIEVOET verschijnt voor de verwerende partij, werd gehoord. De heer ........ die verschijnt voor 
de tussenkomende partij, werd gehoord onder voorbehoud van mededeling van zijn machtiging. 
 
De  Raad  stelt  vast  dat  het  college  van  burgemeester  en  schepenen  geen  machtiging  heeft 
bezorgd aan de Raad zodat geen rekening dient gehouden te worden met de verklaringen van de 
heer ......... 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
Het college van burgemeester en schepenen van de gemeente Rotselaar vraagt met een op 26 
januari 2010 ter post aangetekend verzoekschrift om in het geding te mogen tussenkomen. 
 
De voorzitter van de tweede kamer heeft vastgesteld, met een beschikking van 9 februari 2010, 
dat  er  grond  is  om  het  verzoek  in  te  willigen  en  dat  de  verzoeker  tot  tussenkomst  kan  worden 
aangemerkt als belanghebbende in de zin van artikel 4.8.16, §1, eerste lid VCRO voor wat betreft 
de behandeling van de vordering tot annulatie. 
 
 

IV. 

FEITEN 

 
Volgens  de  gegevens  van  het  dossier  wordt  op  29  december  2008  door  de  landmeter  ........ 
namens mevrouw ........ een aanvraag ingediend voor het verkavelen van gronden te Rotselaar in 
6 loten voor halfopen bebouwing. 
 
Het gaat terzake om restpercelen van een reeds bebouwd geheel. 
 
Een  vorige  verkavelingsvergunning  werd  door  een  ministerieel  besluit  van  18  september  2007 
vernietigd. 
 
Tijdens het onderzoek bleek dat een deel van de gronden eigendom was van ........ zodat omtrent 
de  aangevraagde  verkaveling  een  beslissing  diende  genomen  te  worden  door  de  gewestelijke 
stedenbouwkundige ambtenaar. 
 
De gemeente gaf omtrent deze aanvraag op 5 juni 2009 een gunstig preadvies. 

RvVb - 2 

 

 
De gewestelijke stedenbouwkundige ambtenaar ontving het dossier op 17 juni 2009. 
 
Volgens  de  bestemmingsvoorschriften  van het  bij koninklijk  besluit  van  7  april 1977  vastgesteld 
gewestplan Leuven zijn de percelen gelegen in woonuitbreidingsgebied. 
 
De betreffende percelen zijn niet gelegen binnen de grenzen van een bijzonder plan van aanleg 
of een ruimtelijk uitvoeringsplan, noch binnen de grenzen van een goedgekeurde, niet vervallen 
verkaveling. 
 
De aanvraag  werd onderworpen aan een  openbaar  onderzoek maar er  werden geen  bezwaren 
ingediend. 
 
Het  agentschap Wegen  en  Verkeer  verleende een voorwaardelijk  gunstig  advies  op 10 februari 
2009. 
 
Het agentschap voor Natuur en Bos verleende een voorwaardelijk gunstig advies op 23 februari 
2009. 
 
De  gewestelijke  stedenbouwkundige  ambtenaar  heeft  op  28  september  2009  de  vergunning 
geweigerd op grond van volgende motivering: 
 

“… 
 
Ligging volgens de plannen van aanleg + bijhorende voorschriften 
De  aanvraag  is  volgens  het  gewestplan  Leuven  (KB  07/04/1977)  gelegen  in  een 
woonuitbreidingsgebied. 
In deze zone gelden de stedenbouwkundige voorschriften van art. 5.1.1. van het koninklijk 
besluit van 28 december 1972 betreffende de inrichting en de toepassing van de ontwerp-
gewestplannen en de gewestplannen. Deze voorschriften luiden als volgt: 
Woonuitbreidingsgebieden  zijn  uitsluitend  bestemd  voor  groepswoningbouw  zolang  de  bevoegde 
overheid  over  de  ordening  van  het  gebied  niet  heeft  beslist,  volgens  het  geval,  ofwel  die  overheid 
geen  besluit  tot  vastlegging  van  de  uitgaven  van  de  voorzieningen  heeft  genomen,  ofwel  omtrent 
deze voorzieningen geen met waarborgen omklede verbintenis is aangegaan door de promotor. 
 
…. 
 
Overeenstemming met dit plan 
De realisatie van een residentiële verkaveling is in strijd met bovenvernoemd planologisch 
voorschrift. 
 
Bovendien kan de desbetreffende omzendbrief niet worden toegepast: de Raad van State 
heeft  bij  arrest  nr.  193.184  van  12  mei  2009  de  omzendbrief  van  25  oktober  2002 
houdende  wijziging  van  de  omzendbrief  van  8  juli  1997  betreffende  de  inrichting  en  de 
toepassing  van  de  ontwerp-gewestplannen  en  de  gewestplannen,  gewijzigd  via 
omzendbrief  van  25  januari  2002,  gedeeltelijk  vernietigd  heeft,  met  name  voor  wat  de 
regeling inzake restpercelen betreft. 
Bijgevolg is het tot nader order niet meer  mogelijk om vergunningen af te leveren voor de 
invulling van restpercelen met toepassing van de vermelde omzendbrief. 
… 
 
Algemene conclusie 

RvVb - 3 

 

Omwille van de strijdigheid met de planologische voorschriften is het ingediend project niet 
aanvaardbaar. 
 
…” 

 
Dit is de bestreden beslissing. 
 
 

V. 

ONTVANKELIJKHEID VAN DE VORDERING TOT ANNULATIE 

 

A.  Ontvankelijkheid ratione temporis 

 
De  verzoekende  partij  is  medeaanvrager  van  de  verkavelingsvergunning.  In  principe  dient, 
overeenkomstig artikel 4.7.26, §4, 5° VCRO het bestreden besluit per beveiligde zending aan de 
aanvrager te worden overgemaakt. 
 
Ter  zitting  van  20  april  2010  werd  door  de  verzoekende  partij  erkend  einde  september  2009 
kennis  te  hebben  gekregen  van  de  bestreden  beslissing,  doch  de  juiste  datum  kon  niet 
medegedeeld worden, noch of de kennisgeving al dan niet per beveiligde zending gebeurde. 
 
Na het in beraad nemen van de zaak werd aan de Raad door de verzoekende partij een nieuw 
stuk bezorgd, met name een schrijven van 27 april 2010 waarin de verzoekende partij voorhoudt 
dat  de  kennisgeving  van  de  bestreden  beslissing  niet  per  aangetekend  schrijven  zou  zijn 
gebeurd. 
 
Teneinde de rechten van de verdediging te respecteren past het dit nieuw stuk in de debatten te 
brengen en dienaangaande de debatten te heropenen. Dit stuk kan immers een weerslag hebben 
op de tijdigheid van het ingestelde beroep, wat de openbare orde aanbelangt. 
 
Partijen  worden  in  de  mogelijkheid  gesteld  om  na  de  betekening  van  het  tussenarrest  in  een 
aanvullende  nota  standpunt  in  te  nemen  omtrent  de  al  dan  niet  betekening  van  de  bestreden 
beslissing  overeenkomstig  artikel  4.7.26,  §4,  5°  VCRO  en  het  daaraan  gekoppelde  gevolg  voor 
de startdatum van de beroepstermijn overeenkomstig artikel 4.8.16, §2 VCRO. 
 
 

B.  Ontvankelijkheid wat betreft de hoedanigheid van de verzoekende partij 

 
De  verwerende  partij  betwist  de  ontvankelijkheid  van  de  vordering  van  de  verzoekende  partij 
omdat deze niet de bij artikel 77 van het keizerlijk decreet op de Kerkfabrieken van 30.12.1809 
voorziene machtiging van de deputatie voorlegt. 
 
De  verzoekende  partij  wordt  uitgenodigd  om  na  de  betekening  van  het  tussenarrest,  binnen  de 
veertien dagen de machtiging voor te leggen om in rechte op te treden. 
 
 

C.  Ontvankelijkheid wat betreft de hoedanigheid van de verwerende partij 

 
Ter  zitting  van  20  april  2010  verklaarde  de  verwerende  partij  dat  het  Vlaamse  Gewest  de 
gewestelijke stedenbouwkundige ambtenaar in de plaats stelt en dit naar analogie van artikel 705 
van het gerechtelijk wetboek. 
 

RvVb - 4 

 

De  verwerende  partij  verklaart  haar  procesbevoegdheid  te  putten  uit  de  Vlaamse  Codex 
Ruimtelijke  Ordening,  alwaar  de  gewestelijke  stedenbouwkundige  ambtenaar  als  zodanig  als 
belanghebbende staat vermeld. 
 
De  ontvankelijkheid  van  deze  in  de  plaatsstelling  en  de  hoedanigheid  van  de  verwerende  partij 
dient  slechts  onderzocht  te  worden  zodra  komt  vast  te  staan  dat  het  ingestelde  beroep  op 
ontvankelijke wijze ratione temporis werd ingesteld. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. De Raad beveelt de heropening van de debatten. 
 
2. De verzoekende partij wordt uitgenodigd om binnen een termijn van 14 dagen, die ingaat de 
dag na deze van de betekening van huidig arrest, met een aanvullende nota het nieuwe stuk toe 
te lichten en standpunt in te nemen omtrent de tijdigheid van het door haar ingestelde beroep. De 
verzoekende partij wordt tevens uitgenodigd om binnen dezelfde termijn de bij artikel 77 van het 
keizerlijk decreet van 30.12.1809 voorziene procesmachtiging van de deputatie voor te leggen. 
 
3. De verwerende partij en de tussenkomende partij worden uitgenodigd om binnen een termijn 
van  14  dagen,  die  ingaat  de  dag  na  deze  van  de  betekening  door  de  griffie  van  de  in  sub  2 
vermelde aanvullende nota van de verzoekende partij, met een aanvullende nota een eventuele 
repliek te formuleren. 
 
 
Dit arrest is uitgesproken te Brussel, in openbare terechtzitting op 4 mei 2010, door de Raad voor 
Vergunningsbetwistingen, tweede kamer, samengesteld uit: 
 
 
Hilde LIEVENS, 
 
 
 
Eddie CLYBOUW, 
 
 
De griffier, 
 
 
 
 
 
Eddie CLYBOUW 

De voorzitter van de tweede kamer, 

voorzitter van de tweede kamer, 

Hilde LIEVENS 

met bijstand van 

griffier. 

 

 

 

 

 

 

 

 

 

RvVb - 5 

 

