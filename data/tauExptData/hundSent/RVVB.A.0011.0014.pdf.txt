RAAD VOOR VERGUNNINGSBETWISTINGEN 

ARREST 

nr. A/2011/0014 van 22 februari 2011 

in de zaak 2009/0019/A/2/0072 

1. 
2. 

.........  
......... 

bijgestaan en vertegenwoordigd door: 
advocaat Bart VAN HYFTE 
kantoor houdende te 1060 Brussel, Gulden Vlieslaan 77 
bij wie keuze van woonplaats wordt gedaan 
 
verzoekende partijen 

tegen: 
 
de deputatie van de provincieraad van VLAAMS-BRABANT 
 
bijgestaan en vertegenwoordigd door: 
advocaat Michel VAN DIEVOET 
kantoor houdende te 1000 Brussel, Boomstraat 14 
bij wie keuze van woonplaats wordt gedaan 
 
verwerende partij 
 
......... 
 

 

 

 

 

 
 
In zake: 
 
 
 
 
 
 
 
 
 
 
 
 
 
 
 
 
 
 
Tussenkomende 
partij : 

 
 

I. 

VOORWERP VAN DE VORDERING 

 
De vordering, ingesteld bij aangetekende brief van 21 oktober 2009, strekt tot de vernietiging van 
het besluit van de deputatie van de provincieraad van Vlaams-Brabant van 15 september 2009. 
 
Met dit besluit heeft de deputatie het administratief beroep van de verzoekende partijen tegen de 
weigeringsbeslissing van het college van burgemeester en schepenen van de gemeente Opwijk 
van 17 maart 2009 verworpen. 
 
De  deputatie  heeft  aan  de  verzoekende  partijen  de  vergunning  voor  het  wijzigen  van  een 
verkavelingsvergunning geweigerd.  
 
Het betreft een perceel gelegen te ......... en met kadastrale omschrijving .......... 
 
 
 
 

RvVb - 1 

 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een  afschrift  van  het  administratief 
dossier  neergelegd.  De  verzoekende  partij  heeft  een  wederantwoordnota  ingediend.  De 
tussenkomende partij heeft een schriftelijke uiteenzetting ingediend. 
 
De  partijen  zijn  opgeroepen  voor  de  openbare  terechtzitting  van  13  april  2010,  alwaar  de 
vordering tot vernietiging werd behandeld. 
 
Kamervoorzitter Hilde LIEVENS heeft verslag uitgebracht.  
 
Advocaat  Bart  VAN  HYFTE  die  verschijnt  voor  de  verzoekende  partijen,  advocaat  Filip  VAN 
DIEVOET die loco advocaat Michel VAN DIEVOET verschijnt voor de verwerende partij en ........., 
de tussenkomende partij die in persoon verschijnt, zijn gehoord.  
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
......... vraagt met een op 19 januari 2010 ter post aangetekend verzoekschrift om in het geding te 
mogen tussenkomen. 
 
De voorzitter van de tweede kamer heeft vastgesteld, met een beschikking van 9 februari 2010, 
dat er grond is om het verzoek in te willigen en dat de verzoeker tot tussenkomst aangemerkt kan 
worden als belanghebbende in de zin van artikel 4.8.16, §1, eerste lid VCRO voor wat betreft de 
behandeling van de vordering tot vernietiging. 
 
 

IV. 

FEITEN 

 
Op 23 juli 1991 wordt aan de verzoekende partijen een stedenbouwkundige vergunning verleend 
voor  het  oprichten  van  een  woning  in  open  verband.  Het  bouwperceel  bevindt  zich  in  een  niet 
vervallen verkaveling goedgekeurd op 22 juli 1969, alwaar de maximale bebouwbare oppervlakte 
bepaald werd op 150m². 
 
De verzoekende partijen gaan echter over tot een gewijzigde uitvoering van de woning, zijnde de 
huidige gebouwde toestand. 
 
Op  14  september  1992  wordt  een  PV  van  bouwovertreding  opgesteld  en  het  college  van 
burgemeester en schepenen beslist op 13 oktober 1992 om over te gaan tot het inleiden van een 
herstelvordering. 
 
Omtrent deze herstelvordering was een procedure hangende voor het Hof van Beroep in Brussel. 
Het is niet duidelijk of er inmiddels een in kracht van gewijsde gegane uitspraak is.  
 
Op  10  november  1992  weigert  het  college  van  burgemeester  en  schepenen  een  aanvraag  tot 
afwijking  van  de  verkavelingsvoorschriften  voor  het  verhogen  van  de  maximale  bebouwde 
oppervlakte van 150m² naar 220 m². 
 

RvVb - 2 

 

Op  6  februari  2009  (datum  van  het  ontvangstbewijs)  dienen  de  verzoekende  partijen  bij  het 
college van burgemeester en schepenen van Opwijk een aanvraag in voor het wijzigen van de op 
22 juli 1969 vergunde verkaveling. 
 
De  aanvraag  heeft  betrekking  op  het  wijzigen  van  de  verkavelingsvoorschriften  die  betrekking 
hebben  op  de  maximale  toegelaten  bebouwbare  oppervlakte.  De  huidige  voorschriften  leggen 
een limiet vast op 150 m². De wijziging voorziet een limiet van 220 m². 
 
Het perceel is, zo blijkt uit de bestemmingsvoorschriften van het bij koninklijk besluit van 7 maart 
1977  vastgesteld  gewestplan  ‘Halle-Vilvoorde-Asse’,  gelegen  in  woongebied  met  landelijk 
karakter.  
 
Het  perceel  is  niet  gelegen  binnen  een  gebied  waarvoor  een  goedgekeurd  bijzonder  plan  van 
aanleg of ruimtelijk uitvoeringsplan geldt. 
 
Het  perceel  is  eveneens  gelegen  binnen  de  omschrijving  van  een  behoorlijk  vergunde,  niet 
vervallen  verkaveling  225/FL/131,  goedgekeurd  door  het  college  van  burgemeester  en 
schepenen op 22 juli 1969. 
 
Naar aanleiding van het openbaar onderzoek, georganiseerd van 11 februari 2009 tot 13 maart 
2009, wordt een bezwaarschrift ingediend, uitgaande van de huidige tussenkomende partij.  
 
Infrabel brengt op 24 februari 2009 een gunstig advies uit. 
 
Het college van burgemeester en schepenen van de gemeente Opwijk weigert op 17 maart 2009 
de  vergunning  tot  het  wijzigen  van  een  vergunde  verkaveling  aan  de  verzoekende  partijen  en 
overweegt hierbij het volgende: 
 

reden:  Het 

is 

is  weerhouden  om  volgende 

“… 
Het  bezwaarschrift 
juist  dat 
verkavelingsaanvragen  waarbij  een  verhoging  gevraagd  wordt  van  de  maximaal  te 
bebouwen oppervlakte met de grootste voorzichtigheid moet behandeld worden. Volgens 
de  voorschriften  van  de  verkaveling  was  een  maximum  bouwoppervlakte  van  150  m² 
toegelaten.  Nu  wordt  er  gevraagd  dit  op  te  drijven  tot  220  m²  voor  dit  lot.  In  de 
bestemmingsvoorschriften  van  de  verkaveling  staat  duidelijk  neergeschreven  dat  deze 
verkaveling  bestemd  was  voor  alleenstaande  residentiële  constructies  met  een  familiaal 
karakter  en  maximum  2  bewoonbare  niveaus.  Door  het  toestaan  van  een  hogere 
bouwoppervlakte zou men een bestemmingswijziging in de hand kunnen werken, wat hier 
gebeurd  is.  Het  is  zo  dat  op  het  gelijkvloers  van  dit  gebouw  een  commerciële  activiteit 
gevestigd was (is) (tuinaanleg) en dat de woonfuncties zich in de dakverdieping bevinden. 
Wat  zal  er  gebeuren  met  deze  ruimte  als  de  activiteit  wordt  stop  gezet  wordt?  In  de 
voorgestelde wijziging wordt niets gezegd over een wijziging van bestemming voor deze 
ruimte. Het is niet zo dat wanneer een perceel groter in oppervlakte is dat de bebouwbare 
oppervlakte voor het hoofdgebouw hierbij automatisch kan verhoogd worden. 
 
Het college van burgemeester en schepenen motiveert zijn standpunt als volgt: 
 
Overwegend deel 
… 

 

 

RvVb - 3 

 

 
Beoordeling van de goede ruimtelijke ordening 
… 
De voorgestelde wijziging is stedenbouwkundig niet aanvaardbaar aangezien het college 
in zitting van 13 oktober 1992 reeds heeft beslist dat de bouwovertreding diende hersteld 
te  worden  door  het  uitvoeren  van  aanpassingswerken  zodat  de  stedenbouwkundige 
vergunning 910085 van 23/07/1991 nageleefd werd, maw het schepencollege handhaaft 
haar beslissing van 13/10/1992. 
 
Beschikkend deel 
 
Algemene conclusieOm bovenvermelde redenen is het ingediende project planologisch 
en stedenbouwkundig-architecturaal niet verantwoord. 
…” 

 
 
Tegen  deze  beslissing  tekenen  de  verzoekende  partijen  op  19  mei  2009  administratief  beroep 
aan bij de verwerende partij. 
 
In zijn verslag van 3 augustus 2009 adviseert de provinciale stedenbouwkundige ambtenaar de 
verwerende  partij  om  het  beroep  niet  in  te  willigen  en  de  aanvraag  tot  het  wijzigen  van  de 
vergunde verkaveling te weigeren. 
 
Na  de  partijen  te  hebben  gehoord  op  15  september  2009,  beslist  de  verwerende  partij  op  15 
september  2009  om  het  beroep  niet  in  te  willigen  en  de  aanvraag  voor  het  wijzigen  van  een 
vergunde verkaveling te weigeren.  

 

“… 
Een  verkavelingswijziging  wordt  gevraagd  voor  het  verhogen  van  de  maximale 
bebouwbare oppervlakte naar 220m² in plaats van 150m². Er dient onderzocht te worden 
of  deze  afwijking  strookt  met  het  opzet  van  de  verkaveling  enerzijds  en  zo  ja,  of  deze 
wijziging zich integreert in een verkaveling die al bijna volledig gerealiseerd is en waarvan 
het visuele-architecturale samenhangende geheel al gevormd is.  
 
Binnen  de  verkaveling  bevinden  zich  allemaal  kavels  van  verschillende  formaten  en 
afmetingen. Bijna alle kavels hebben aan gangbare oppervlakte gelegen tussen 6a 50ca 
en  10a  50ca.  Deze  perceelafmetingen  zijn  kenmerkend  en  gangbaar  voor  de  landelijke 
woongebieden of de verkavelingen die aansluiting vinden bij een bebouwde kern, hier bij 
het centrum van Opwijk. Ondanks de verschillen in kavelgrootte was voor iedere kavel de 
maximale  bebouwbare  oppervlakte  vastgelegd  op  150m²,  een  vaste  maat.  Hieruit  blijkt 
dat het de bedoeling van de verkavelaar was om een sterke eenvormigheid vast te leggen 
door  middel  van  een  gelijke  maatvoering  voor  de  bebouwing,  waarbij  de  verschillen 
tussen  de  kavels  onderling  zich  zouden  bevinden  op  het  gebied  van  de  grootte  en  de 
inrichting  van  de  tuin.  Op  die  manier  zou  een  sterk  architecturaal  geheel  ontstaan,  met 
per kavel accenten betreffende de tuininrichting.  
 
Geheel anders is het concept en de invulling van een verkaveling waarbij de bebouwbare 
oppervlakte  een  vast  percentage  is  in  functie  van  de  perceelsgrootte.  Deze  benadering 
wordt  eerder  toegepast  bij  verkavelingen  bestaande  uit  grote,  ruime  kavels  (groter  dan 
15a)  gelegen  in  bosrijk  parkgebied.  In  deze  gevallen  kan  de  omgeving  door  haar 
specifieke kenmerken (groen, bomen, ruime kavels) grote woonoppervlakken huisvesten 
en  toch  een  zeer  landelijk  karakter  bewaren.  De  verkaveling  waartoe  de  aanvraag 
behoort maakt geen deel uit van een oorspronkelijke bosrijke omgeving en bestaat niet uit 

RvVb - 4 

 

ruime kavels. De gevraagde wijziging druist in tegen het concept van de verkaveling en is 
daarom vanuit stedenbouwkundig standpunt niet aanvaardbaar.  
 
Verder biedt de gevraagde wijziging geen oplossing voor het huidige programma van het 
gebouw:  werkplaats/garage  op het  gelijkvloers  en de woonruimten  complementair  onder 
het  zadeldak.  In  de  verkaveling  worden  slechts  residentiële  woningen  met  familiaal 
karakter  toegelaten.  Het  residentieel  karakter  van  de  verkaveling  wordt  precies 
vastgelegd  in  de  uniforme,  maximale  bebouwbare  oppervlakte  per  kavel,  ongeacht  de 
oppervlakte van die kavel. Het familiale karakter van de verkaveling wordt bekomen door 
de gebouwen aan te wenden als woningen voor gezinnen en deze in te richten zodat het 
grondgeboden karakter, dit is de relatie en ook het gebruik van en met de tuin maximaal 
benut wordt. Binnen dergelijke verkavelingen zijn de leefruimten verbonden met de tuinen 
om  zo  tot  een  landelijke  woonvorm  te  komen.  Anders  zijn  de  situaties  in  steden  of 
dichtbevolkte en dichtbebouwde regio's. Dan kunnen mogelijk andere normen gehanteerd 
worden. De betreffende verkaveling is wel degelijk gelegen in het landelijke woongebied. 
Het huidige programma en indeling van de woning voorzien geen enkele woonfunctie op 
het  gelijkvloers.  Het  gebouw  heeft  momenteel  de  indeling  en  de  aanblik  van  een  loods 
met  een  boven  gelegen  dakappartement.  Dit  effect  wordt  nog  versterkt  door  een  grote 
dakoversteek  waaronder  materialen  gestapeld  staan  (tuinaanleg,  etc.)  die  niet  aan  het 
familiale en landelijke wonen gerelateerd zijn. Verder zorgt het balkon aan de achtergevel 
bij het dakappartement voor inkijk bij de achtergelegen percelen.  
 
In  bijkomende  orde  kan  vermeld  worden  dat  er  binnen  de  verkaveling  woningen 
voorkomen  met  een  maximale  bebouwde  oppervlakte  van  meer  dan  150m².  In  deze 
gevallen  betreft  het  woningen  met  een  bouwprogramma  en  tuinindeling  volgens  een 
gangbaar familiaal en landelijk karakter met de primaire leefruimten op het gelijkvloers in 
relatie met het tuingebeuren. 
 
Het ontwerp is, gelet op de voorgaande beschouwingen, niet verenigbaar met een goede 
ruimtelijke ordening. 
 
Aan de deputatie wordt voorgesteld de aanvraag te weigeren, om volgende redenen: 
 
-  De gevraagde wijziging druist in tegen het concept van de verkaveling. 
-  Het huidige bouwprogramma stemt niet overeen met dat van een woning met familiaal 

en landelijk karakter. 

…” 

 

Dit is de bestreden beslissing. 
 
 

V. 

ONTVANKELIJKHEID VAN DE VORDERING TOT VERNIETIGING 

 

A.  Ontvankelijkheid wat betreft de tijdigheid van het beroep 

 
De bestreden beslissing werd aan de verzoekende partijen betekend per aangetekende brief van 
22 september 2009. 
 
Het door de verzoekende partijen ingestelde beroep, bij aangetekende brief van 21 oktober 2009, 
is dus tijdig. 
 
 

 

RvVb - 5 

 

 

B.  Ontvankelijkheid wat betreft het voorwerp van het beroep 

 
Standpunt van de partijen 
 
De verzoekende partijen vragen de Raad: 
 

“… 
De  Bestendige  Deputatie  van  de  Provincie  Vlaams-Brabant  te  bevelen,  om  binnen  een 
ordetermijn  van  60  dagen  vanaf  de betekening  van  de  beslissing,  zich  opnieuw  over  de 
wijzigingsaanvraag  inzake  het  punt  C.2.  van  de  aanvullende  stedenbouwkundige 
voorschriften  van  de  verkavelingsvergunning  dd.  22  juli  1969,  bekend  bij  de  Provinciale 
ROHM afdeling onder het nummer 225/FL/131, wat betreft de maximale bouwoppervlakte 
van  150  m²  en   de  door  verzoekers  gevraagde  wijziging 
tot  een  maximale 
bouwoppervlakte van 220 m²,  uit te spreken, rekening houdend met : 

- 

de  juiste  feitelijke  en  juridische  basisgegevens,  samen  met  een  nieuwe  feit, 
namelijk  het  indienen  van  een  aanvraag  tot  regularisatievergunning  van  de 
bestaande oppervlakte en de nieuwe inrichting van het gelijkvloers; 

 

…” 

 
 
De verwerende partij antwoordt hierop als volgt: 
 

“… 
Een dergelijke vordering valt niet onder het toepassingsgebied van artikel 4.8.3, § 1, 2e lid 
VCRO. Bovendien  valt  niet  te  begrijpen waarom  en  op welke wijze  de  deputatie  in  haar 
beslissing over de wijziging van een verkavelingvergunning rekening zou moeten houden 
met  een 
Immers,  de  gevraagde 
regularisatievergunning  kan  slechts  worden  verleend  ‘nadat’  de  wijziging  van  de 
verkavelingvergunning is goedgekeurd. 

regularisatieaanvraag. 

te  dienen 

later 

in 

 

Deze vordering moet dan ook worden afgewezen als onontvankelijk. 
…” 

 
 
De tussenkomende partij voegt hieraan nog het volgende toe: 
 

lijkt  volgens 

tussenkomende  partij  niet 

“… 
Deze  vordering 
toepassingsgebied van art. 4.8.3,§1-2e lid van de Vlaamse Codex Ruimtelijke Ordening. 
 
De  Bestendige  Deputatie  dient  toch  niet  in  haar  beslissing  rekening  te  houden  met  een 
later ingediende regularisatieaanvraag. 
 
Deze vordering dient dan ook als niet ontvankelijk te worden beschouwd. 
…” 

te  vallen  onder  het 

 
 
In hun wederantwoordnota stellen de verzoekende partijen ten slotte het volgende: 
 

“… 
De Bestendige Deputatie is van oordeel dat verzoekers niet op ontvankelijke wijze vragen 
dat  rekening  gehouden  wordt  met  “een  aanvraag  tot  regularisatievergunning  van  de 
bestaande oppervlakte en de nieuwe inrichting van het gelijkvloers”. 

RvVb - 6 

 

 
Dit element is niettemin een deel van de feitelijke situatie.  Tijdens de hoorzitting voor de 
Bestendige  Deputatie,  waarvan  jammergenoeg  geen  PV  opgesteld  werd,  heeft  de 
raadsman  van  verzoekers  al  de  nieuwe  plannen  van  herinrichting  uiteengezet  en 
gewezen  op  het  indienen  van  een  aanvraag  tot  regularisatievergunning.  Het  kan 
verzoekers  niet  verweten  worden  dat  van  de  hoorzitting  geen  Proces-Verbaal  wordt 
opgesteld. 
De bestreden beslissing maakt derhalve geen gewag van dit nieuwe feit, ondanks het feit 
dat  dit  aan  de  Bestendige  Deputatie  ter  kennis  werd  gebracht,  doch  dit  kan  verzoekers 
niet worden verweten. 
 
Indien  de  Raad  de  bestreden  beslissing  vernietigt,  zal  de  Bestendige  deputatie  een 
nieuwe beslissing dienen te nemen.  Daarbij zal zij vanzelfsprekend rekening houden met 
de  meest  recente  stand  van  het  dossier.    Het  feit  dat  er  een  aanvraag  tot  regularisatie 
ingediend werd was op zich nieuw, maar het was eveneens geweten door de Bestendige 
Deputatie. 
 
De  Bestendige  deputatie  voegt  overigens  zelfs  toe  dat  “Immers,  de  gevraagde 
regularisatievergunning  kan  slechts  worden  verleend  ’nadat’  de  wijziging  van  de 
verkavelingsvergunning is goedgekeurd”. 
 
Zoals  hierna  (punt  II)  besproken  heeft  inmiddels  de  gemeente  Opwijk  precies  de 
regularisatieaanvraag  geweigerd 
(stuk  nr.  20)  omdat  zij  niet  conform  de 
verkavelingsvoorschriften was, die de Bestendige Deputatie juist weigerde te wijzigen. 
 
Verzoekende partijen zitten derhalve manifest in een ware vicieuze cirkel: enerzijds wordt 
de  wijziging  van  de  verkavelingsvoorschriften  geweigerd  door  de  Bestendige  Deputatie 
omdat  de  huidige  inrichting  hiermede  niet  conform  is,  doch  anderzijds,  wanneer 
verzoekers  een  regularisatievergunning  vragen  om  de  inrichting  aan  te  passen  aan  de 
verkavelingsvoorschriften,  wordt  deze  geweigerd  door  de  gemeente  omdat  de 
verkavelingsvoorschriften  nog  niet  zijn  aangepast.  Of  anders  gezegd:  de  Bestendige 
Deputatie  verwijt  verzoekers  nog  geen  regularisatievergunning  te  hebben  aangevraagd, 
doch 
de 
verkavelingsvoorschriften nog niet zijn gewijzigd. 
 
De behandeling van een aanvraag dient met inachtneming van alle relevante gegevens te 
gebeuren.  De  nieuwe  plannen  tot  herinrichting  en  de  aanvraag  tot  regularisatie  zijn 
relevante  gegevens  waarmede  rekening  dient  gehouden.  Deze  eis  vloeit  voort  uit  de 
beginselen  van  behoorlijk  bestuur,  onder  meer  de  zorgvuldigheidsplicht  en  de 
motiveringsplicht. 
 
Bijgevolg is het dispositief van het verzoekschrift wel volledig ontvankelijk en gegrond. 
…” 

regularisatievergunning 

gemeente 

omdat 

 
 
Beoordeling door de Raad 
 
De verzoekende partijen vragen in eerste instantie de vernietiging van het bestreden besluit. Dit 
verzoek  is  uiteraard,  gelet  op  artikel  4.8.1,  tweede  lid  VCRO  juncto  artikel  4.8.3,  §1,  eerste  lid 
VCRO, ontvankelijk.  
 

 

de 

weigert 

de 

RvVb - 7 

 

 
In zoverre echter de verzoekende partijen aan de Raad vragen te zeggen dat de deputatie bij het 
nemen  van  een  nieuwe  beslissing  rekening  moet  houden  met  de  door  de  verzoekende  partijen 
op 15 oktober 2009 ingediende en intussen geweigerde aanvraag tot regularisatievergunning van 
de  bestaande  oppervlakte  en  de  nieuwe  inrichting  van  het gelijkvloers  van hun  woning,  stelt  de 
Raad vast dat dit onderdeel van het verzoek manifest onontvankelijk is. 
 
De Raad heeft immers, als administratief rechtscollege, enkel een annulatiebevoegdheid, waarbij 
hij  tot  vernietiging  zal  overgaan  indien  hij  na  een  legaliteitstoets  vaststelt  dat  de  bestreden 
beslissing  onregelmatig  is  (artikel  4.8.3,  §1  VCRO).  De  Raad  beschikt  tevens  conform  artikel 
4.8.3,  §1,  tweede  lid  VCRO  over  een  injunctierecht  om  de  deputatie  een  nieuwe  beslissing  te 
laten nemen binnen een door de Raad te bepalen termijn. De aanwijzingen die de Raad hierbij 
gelet  op  artikel  4.8.3,  §1,  tweede  lid,  1°  tot  en  met  3°  VCRO  kan  geven  aan  de  deputatie, 
omvatten  niet  het 
ingediende 
regularisatieaanvraag).  
 
In  zoverre  de  verzoekende  partijen  aldus  aan  de  Raad  vragen  om  de  deputatie  te  verplichten, 
indien  de  Raad  zou  overgaan  tot  het  bevel  om  een  nieuwe  beslissing  te  nemen,  rekening  te 
houden met het feit dat de verzoekende partijen een aanvraag tot regularisatievergunning van de 
bestaande  oppervlakte  en  de  nieuwe  inrichting  van  het  gelijkvloers  van  hun  woning  hebben 
ingediend op 15 oktober 2009, dient de Raad te besluiten tot de onontvankelijkheid van dit deel 
van de vordering.  
 
 

in  acht  nemen  van  een  nieuw 

(in  casu  de 

feit 

VI. 

ONDERZOEK VAN DE VORDERING TOT VERNIETIGING 

 

Onderzoek van het eerste middel: schending van de motiveringsplicht 

in  van  het 

roepen  de  verzoekende  partijen  de  schending 

 
Standpunt van de partijen 
 
In  een  eerste  middel 
motiveringsbeginsel.  
 
De  verzoekende  partijen  stellen  dat  er  geen  enkel  bewijs  van  een  verboden  inbreuk  op  de 
bestemming  voorgelegd  wordt,  waardoor  met  het  bezwaar  ingediend  door  de  tussenkomende 
partij tijdens de administratieve procedure in eerste aanleg geen rekening kan worden gehouden. 
Volgens de verzoekende partijen is de bestemmings- of functievraag dan ook irrelevant daar er 
geen wijziging van bestemming of functie wordt gevraagd. 
 
Ondanks  de  vermeende  irrelevantie  van  de  bestemmings-/functievraag  verwijst  de  verwerende 
partij hiernaar in haar bestreden besluit waardoor de verzoekende partijen tot het besluit komen 
dat  de  motivering  van  de  verwerende  partij  vreemd  is  aan  het  voorwerp  van  de  aanvraag.  De 
verzoekende partijen formuleren dit als volgt: 
 
 

“… 
Ondanks bovenvermelde redenering, die reeds voor de Bestendige deputatie uiteengezet 
werd  in  het  beroepschrift  en  ter  hoorzitting  van  15  september  2009,  werd  opnieuw  een 
weigeringsbeslissing genomen omdat , samengevat : 

 

- de gevraagde wijziging zou indruisen tegen het concept van de verkaveling; 
- het  huidige  bouwprogramma  niet  zou  overeenstemmen  met  dat  van  een  woning  met 

familiaal en landelijk karakter 

RvVb - 8 

 

 

 

 

 

Verzoekers kunnen alleen maar volharden dat zij in hun woning geen enkele commerciële 
of  ambachtelijke  activiteit  uitoefenen,  en  dat  in  de  garage,  met  inderdaad  een  relatief 
grote oppervlakte, geen commerciële activiteiten uitgeoefend worden. 

Aldus faalt de bestreden bestemming in haar motivering.  

Voorts is deze motivering volstrekt vreemd aan het voorwerp van de aanvraag : er wordt, 
in het kader van de aanvraag tot wijziging van de voorschriften betreffende de maximale 
bouwoppervlakte,  niet  gevraagd  om  eventuele 
te 
regulariseren, wat trouwens niet het doel van verzoekers is. 
 
In deze mate is de beslissing manifest verkeerd gemotiveerd in feite. 
…” 

functie/bestemmingswijzigingen 

 
Daarnaast betwisten de verzoekende partijen de feitelijke beschrijving van de verwerende partij. 
Op het gelijkvloers zou niet enkel een garage te vinden zijn, maar ook een bureau, douche, wc 
ruimte en inkomhal die aan het gelijkvloers de nodige “woonfunctie” zou geven. De verzoekende 
partijen zien hier dan ook een nieuwe schending van het motiveringsbeginsel in.  
 
Ten slotte verwijzen de verzoekende partijen naar hun ingediende maar ondertussen geweigerde 
regularisatieaanvraag. 
 
De  verwerende  partij  antwoordt  op de  overwegingen  van  de  verzoekende  partijen  door  eerst  te 
stellen  dat  “(d)e  verwijzingen  van  de  verzoekende  partijen  naar  vermeende  onjuistheden  in  het 
bezwaarschrift of in de weigeringsbeslissing van het college (…) bijgevolg irrelevant” zijn. Tevens 
meent  de  verwerende  partij  dat  in  de  bestreden  beslissing  niet  overwogen  wordt  dat  de 
kwestieuze woning een bestemmingswijziging zou hebben ondergaan. 
 
Volgens  de  verwerende  partij  tonen  de  verzoekende  partijen  ook  niet  aan  dat  de  deputatie  de 
motiveringsplicht zou hebben geschonden. De verzoekende partijen zouden niet betogen dat de 
motivering,  als  zou  een  vergroting  van  de  bouwoppervlakte indruisen  tegen  het concept  van  de 
verkaveling,  niet  afdoende  of  niet  correct  is,  maar  stellen  dat  dit  het  gelijkheidsbeginsel  en 
vertrouwensbeginsel schendt, wat zij opwerpen in hun tweede en derde middel. 
 
Ten slotte is de verwerende partij de mening toegedaan dat de Raad geen rekening kan houden 
met de door verzoekende partijen ingediende regularisatieaanvraag. 
 
De  tussenkomende  partij  treedt  de  verwerende  partij  in  haar  repliek  grotendeels  bij.  Zij  verwijst 
naar  het  administratief  dossier  en  andere  stukken  die  voldoende  zouden  aantonen  dat  de 
bestemming  van  het  gebouw  (de  benedenverdieping)  en  omgeving  werd  gewijzigd.  De 
verwerende  partij  zou  met  kennis  van  zaken  en  niet  op  willekeurige  wijze  een  beslissing 
genomen hebben omdat “(o)p basis van alle stukken in het dossier heeft de Deputatie zich een 
degelijk beeld kunnen vormen van de ernst en omvang van de overtreding” en de verzoekende 
partijen zouden niet aantonen dat de verwerende partij het motiveringsbeginsel schendt.  
 
Samen  met  de  verwerende  partij  beweert  de  tussenkomende  partij  ook  dat  de  verzoekende 
partijen  hun  geweer  van  schouder  veranderd  zouden  hebben  wat  betreft  hun  argumentatie 
inzake  de  woonfunctie  van  het  gelijkvloers  van  hun  woning.  Voor  de  deputatie  zouden  zij  niet 
gezegd hebben dat het gelijkvloers voldoet aan een woonfucntie.  
 

 

RvVb - 9 

 

 
Ten slotte benadrukken de verzoekende partijen in hun wederantwoordnota nog het volgende: 
 

“… 
Verzoekers  hebben  er  nota  van  genomen  dat  “in  de  bestreden  beslissing  wordt  niet 
overwogen dat de kwestieuze woning een bestemmingswijziging zou hebben ondergaan” 
(antwoordnota van de Bestendige deputatie, p. 5). 
Verder stelt de Bestendige Deputatie dat “Bij de beoordeling van een aanvraag moet de 
vergunningverlenende overheid rekening houden met de huidige en met de toekomstige 
goede  ruimtelijke  ordening  en  dit  zowel  voor  de  onmiddelijke  als  voor  de  ruimere 
omgeving. (ibidem)” 

 

 

Dit  is  precies  wat  de  Bestendige  Deputatie  niet  heeft  gedaan  in  het  dossier  van 
verzoekers.   
Stellen dat “een vergroting van de bouwoppervlakte van 150 m² tot 220 m² indruist tegen 
het concept van de verkaveling” is manifest een stereotiepe overweging, nu er nergens in 
concreto aangetoond wordt  hoe en waarom dit dan wel het geval zou zijn, in het licht van 
de goede ruimtelijke ordening ter plaatse. 
Nochtans  hadden  verzoekers  in  hun  beroep  uitvoerig  uiteengezet  waarom  de  ligging  en 
de eigenschappen van hun perceel een grotere bouwoppervlakte verantwoorden. 
Zoals  door  de  Bestendige  Deputatie  gesteld  wordt,  betreft  de  wijziging  van  de 
verkavelingsvoorschriften enkel en alleen een grotere bouwoppervlakte.  Daarbij is, naar 
de  mening  van  verzoekers,  de  vraag  of  de  (bestaande)  bouwoppervlakte  in aanmerking 
komt voor een wijziging van de verkavelingsvoorschriften de enige vraag die relevant is. 
Voorts  is  de  feitelijke  vaststelling  dat  er  zich  op  het  gelijkvloers  van  het  huis  van 
 verzoekers  zich  geen  woonfunctie  bevindt,  manifest  verkeerd.  Een  garage,  een 
hobbyplaats,  een  douche,  een  inkomhal  en  een  bureel  zijn  immers  aanwezig  op  het 
gelijkvloers,  zoals  blijkt uit  de  ingediende  foto’s,  en  zijn  toch  volstrekt gebruikelijk  in  een 
woning.   
…. 
Er  staat  in  de  bestreden  beslissing  niets  te  lezen  over  het  al  dan  niet  aanvaardbaar 
karakter van de verhoging van de bouwoppervlakte tot 220 m².   
De  Bestendige  Deputatie  betwist  evenmin  dat  er  heel  vaak  van  de  maximale 
bouwoppervlakte  werd  afgeweken  voor  andere  loten,  tot  boven  de  200  m²  (zie  de 
bespreking omtrent de tweede en derde middelen, wat het gelijkheidsbeginsel betreft). 
Derhalve  dient  vastgesteld  te  worden  dat  de  motieven  waarom  de  wijziging  geweigerd 
wordt  feitelijk  verkeerd,  en  minstens  irrelevant  zijn,  daar  de  aanblik  van  het  huis  en  de 
aanwezigheid  van  een  balkon  met  een  inkijk  op  de  achtergelegen  percelen  geen 
weerslag hebben op de oppervlakte van het huis. 
…” 

 
 
Beoordeling door de Raad 
 
De Raad stelt vast dat de verzoekende partijen een aanvraag hebben ingediend voor het wijzigen 
van  de  verkavelingsvoorschriften  (van  een  vergunde  verkaveling)  voor  wat  betreft  de 
bebouwbare oppervlakte van hun perceel. De verzoekende partijen vragen een verhoging van de 
maximale bebouwbare oppervlakte naar 220m² in plaats van de voorgeschreven 150m².  
 
Deze  aanvraag  diende  conform  artikel  4.3.1,  §1,  eerste  lid  VCRO  in  concreto  en  op  voldoende 
gemotiveerde  wijze  door  de  verwerende  partij  getoetst  te  worden  aan  een  goede  ruimtelijke 
ordening.  Om  te  voldoen  aan  de  motiveringsplicht  moet  een  vergunningsbeslissing  gedragen 
worden door motieven die in feite juist en in rechte pertinent zijn.  

RvVb - 10 

 

Deze  motieven  moeten  tevens  duidelijk  vermeld  worden  in  de  bestreden  beslissing  zelf  en 
moeten  op  een  duidelijke  en  afdoende  wijze  weergeven  waarom  de  bevoegde  overheid  tot  die 
beslissing is gekomen. 
 
Vermits  de  vergunningverlenende  overheid  over  een  discretionaire  bevoegdheid  beschikt,  mag 
de Raad zijn beoordeling omtrent de eisen van een goede ruimtelijke ordening niet in de plaats 
stellen van die van de deputatie.  
In  de  hem  opgedragen  legaliteitsbeoordeling  kan  de  Raad  enkel  rekening  houden  met  de 
motieven  die  opgenomen  zijn  in  de  bestreden  beslissing,  en  nagaan  of  de  bevoegde  overheid 
haar  appreciatiebevoegdheid naar  behoren  heeft uitgeoefend, met  name of zij  is  uitgegaan  van 
de  juiste  feitelijke  gegevens,  of  zij  deze  correct  heeft  beoordeeld  en  of  zij  op  grond  daarvan  in 
redelijkheid tot het bestreden besluit is kunnen komen. 
 
In  casu  stelt  de  Raad  vast  dat  de  verwerende  partij  een  grondige  schets  van  de  bestaande 
vergunde  verkaveling en van  het opzet  van  deze  verkaveling  heeft beschreven in  de  bestreden 
beslissing.  Zonder  enige  verdere  motivering  oordeelt  de  verwerende  partij  vervolgens  dat  de 
gevraagde  wijziging  hier  niet  in  zou  passen.  Een  doorgezette  motivering  was  nochtans 
noodzakelijk gelet op het feit dat aan tal van eigenaars van andere kavels wél een afwijking werd 
toegestaan  of  een  wijziging  van  de  verkavelingsvoorschriften  werd  verleend  voor  een  grotere 
bebouwbare  oppervlakte  dan  de  voorziene  150m².  De  verwerende  partij  ontkent  dit  ook  niet, 
meer zelfs zij verwijst ernaar in het bestreden besluit. Het feit dat de woningen op deze percelen 
een  familiaal  en  residentieel  karakter  zouden  hebben  en  de  woning  op  het  in  dit  dossier 
betrokken  perceel  zogezegd  niet,  doet  niet  ter  zake.  De  verwerende  partij  diende  immers  
abstractie te maken van enig op het betrokken perceel aanwezig bouwwerk en dus ook van de 
functie  van  een  dergelijk  bouwwerk  en  zich  te  beperken  tot  het  beoordelen  van  de  gevraagde 
wijziging  van  de  bebouwbare  oppervlakte.  Het  voorwerp  van  de  aanvraag  van  de  verzoekende 
partijen betreft immers geen wijziging van de bestemmingvoorschriften van de verkaveling, maar 
een loutere  wijziging  van de  grootte  van  de  bebouwbare  oppervlakte. De  verwerende  partij had 
dan ook enkel rekening mogen houden met de bebouwde oppervlakte op de andere percelen. 
 
De Raad stelt dan ook vast dat de verwerende partij het motiveringsbeginsel schendt. 
 
Verder  wenst  de  Raad  op  te  merken  dat,  conform  artikel  7.5.8,  §2,  tweede  lid  VCRO  de 
voorliggende  vergunningsaanvraag  had  moeten  worden  behandeld  met  onmiddellijke 
gebruikmaking  van  de  nieuwe  regels  van  het  vergunningenbeleid  doch  gebruik  makend  van  de 
procedureregels  zoals  die  voorheen  golden.  De  Raad  stelt  terzake  vast  dat  in  de  bestreden 
beslissing,  in  tegenstrijd  met  artikel  121  van  het  decreet  van  18  mei  1999  houdende  de 
organisatie  van  de  ruimtelijke  ordening,  niet  het  eerste  deel  van  het  verslag  van  de  provinciale 
stedenbouwkundige ambtenaar werd opgenomen. 
 
Het middel is gegrond. 
 
De  overige  door  de  verzoekende  partij  ingeroepen  middelen  worden  niet  onderzocht  nu  het 
eerste  middel  gegrond  is  bevonden.  De  overige  middelen  kunnen  immers  niet  leiden  tot  een 
verdere vernietiging. 
 
 

 

RvVb - 11 

 

 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. Het beroep wordt ontvankelijk en gegrond verklaard.  
 
2. De Raad vernietigt de beslissing van de verwerende partij van 15 september 2009, waarbij aan 
de  verzoekende  partijen  de  vergunning  wordt  geweigerd  voor  het  wijzigen  van  een 
verkavelingsvergunning op een perceel gelegen te ......... en met kadastrale omschrijving .......... 
 
3. De Raad beveelt de verwerende partij een nieuwe beslissing te nemen over het administratief 
beroep  van  de  verzoekende  partijen  en  dit  binnen  een  termijn  van  drie  maanden  te  rekenen 
vanaf de betekening van het huidig arrest. 
 
4. De kosten van het beroep, bepaald op 350,00 euro, komen ten laste van de verwerende partij. 
 
Dit arrest is uitgesproken te Brussel, in openbare terechtzitting op 22 februari 2011, door de Raad 
voor Vergunningsbetwistingen, tweede kamer, samengesteld uit: 
 
 
Hilde LIEVENS, 
 
 
 
Katrien VISSERS, 
 
 
De toegevoegd griffier, 
 
 
 
 
 
Katrien VISSERS 
 

De voorzitter van de tweede kamer, 

voorzitter van de tweede kamer, 

Hilde LIEVENS 

toegevoegd griffier. 

 

 

 

 

met bijstand van 

 

 

 

RvVb - 12 

 

