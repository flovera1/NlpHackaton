RAAD VOOR VERGUNNINGSBETWISTINGEN 

TUSSENARREST 

nr. A/2010/0015 van 19 mei 2010 
in de zaak 2009/0064/SA/3/0038 

de  gemeente  SINT-KATELIJNE-WAVER,  vertegenwoordigd  door  het 
college van burgemeester en schepenen 
 
bijgestaan en vertegenwoordigd door: 
advocaat Kris LENS 
kantoor houdende te 2800 Mechelen, Grote Nieuwedijkstraat 417 
bij wie keuze van woonplaats wordt gedaan 
 
verzoekende partij 
 
tegen: 
 
de deputatie van de provincieraad van ANTWERPEN 
 
verwerende partij 
 
 
1. 
2. 
3. 

......... 
......... 
.........  

 

bijgestaan en vertegenwoordigd door: 
advocaat Stijn VERBIST en advocaat Ingrid VAN AKEN 
kantoor houdende te 2000 Antwerpen, Graaf van Hoornestraat 34 
bij wie keuze van woonplaats wordt gedaan 
 

 

 

 
 
In zake: 
 
 
 
 
 
 
 
 
 
 
 
 
 
 
 
 
Tussenkomende 
partijen: 
 

 
 

I. 

VOORWERP VAN DE VORDERING 

 
De vordering, ingesteld bij aangetekende brief van 16 november 2009, strekt tot de vernietiging 
van het besluit van de deputatie van de provincieraad van Antwerpen van 1 oktober 2009 waarbij 
het beroep van ........., architect, en ........., tegen het besluit van 2 juni 2009 van het college van 
burgemeester  en  schepenen  van  Sint-Katelijne-Waver,  waarbij  de  stedenbouwkundige 
vergunning  wordt  geweigerd  tot  het  bouwen  van  een  dubbelwoonst  op  een  terrein,  gelegen 
.........,  wordt  ingewilligd  en  vergunning  wordt  verleend  overeenkomstig  de  voorgebrachte 
plannen. 
 
 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een afschrift van het  administratief 
dossier  neergelegd.  De  verzoekende  partij  heeft  een  wederantwoordnota  ingediend  en  door  de 
tussenkomende  partijen  werd  een  schriftelijke  uiteenzetting  gegeven  overeenkomstig  artikel 
4.8.19, §3 VCRO. 

RvVb - 1 

 

 
De partijen zijn opgeroepen voor de openbare terechtzitting van 12 mei 2010. 
 
Kamervoorzitter Filip VAN ACKER heeft verslag uitgebracht. 
 
Advocaat Sarah Bogaerts die loco advocaat Kris LENS verschijnt voor de verzoekende partij en 
advocaat Stijn VERBIST die verschijnt voor de tussenkomende partijen, zijn gehoord. 
 
De  verwerende  partij,  hoewel  behoorlijk  opgeroepen,  is  niet  ter  zitting  verschenen.  Met  een 
mailbericht  van  25  maart  2010  deelde  de  verwerende  partij  aan  de  Raad  mee  zich  in  haar 
verweer te beperken tot de ingediende stukken en niet op de zitting te zullen verschijnen. Gelet 
op  artikel  4.8.24  VCRO  verhindert  de  afwezigheid  van  partijen  de  geldigheid  van  de  zitting,  en 
derhalve van de behandeling van de zaak, echter niet. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
......... vragen met een op 19 januari 2010 ter post aangetekend verzoekschrift om in het geding 
te mogen tussenkomen. 
 
De  voorzitter  van  de  derde  kamer  heeft  vastgesteld,  met  een  beschikking  van  25  januari  2010, 
dat  er  grond  is  om  het  verzoek  in  te  willigen  en  dat  de  verzoeker  tot  tussenkomst  kan  worden 
aangemerkt als belanghebbende in de zin van artikel 4.8.16, §1, eerste lid VCRO voor wat betreft 
de behandeling van de vordering tot annulatie. 
 
 

IV. 

FEITEN 

 
Op  20  februari  2009  dienen  de  tussenkomende  partijen  bij  het  college  van  burgemeester  en 
schepenen van de verzoekende partij een aanvraag in voor een stedenbouwkundige vergunning 
voor “het bouwen van een dubbelwoonst”. De aanvraag heeft betrekking op een perceel gelegen 
te ......... en met als kadastrale omschrijving .......... 
 
Het  perceel  is  zoals  blijkt  uit  de  bestemmingsvoorschriften  van  het  bij  koninklijk  besluit  van  5 
augustus  1976  vastgestelde  gewestplan  Mechelen  deels  gelegen  in  woongebied  met  landelijk 
karakter en deels in het achterliggende woonuitbreidingsgebied.  
 
Het perceel bevindt zich tevens binnen de grenzen van het gewestelijk ruimtelijk uitvoeringsplan 
“Afbakening  regionaal  stedelijk  gebied  Mechelen”  dat  werd  goedgekeurd  bij  besluit  van  de 
Vlaamse regering van 18 juli 2008. Het perceel is niet begrepen binnen de omschrijving van een 
behoorlijk vergunde, niet vervallen verkaveling. 
 
Ter gelegenheid van het openbaar onderzoek, georganiseerd van 23 maart 2009 tot en met 24 
april 2009, wordt één bezwaarschrift ingediend. 
 

RvVb - 2 

 

Met  een  besluit  van  2  juni  2009  oordeelt  het  college  van  burgemeester  en  schepenen  van  de 
verzoekende partij enerzijds dat het ingediende bezwaarschrift gegrond is en weigert anderzijds 
de aanvraag van de tussenkomende partijen. 
 
Bij  besluit  van  29  juni  2009  stelt  de  gemeenteraad  van  de  verzoekende  partij  het  ontwerp  van 
gemeentelijk ruimtelijk uitvoeringsplan “Maenhoevevelden” voorlopig vast. 
 
Op 4 juli 2009 tekenen de tussenkomende partijen bij de verwerende partij beroep aan tegen de 
weigeringsbeslissing van 2 juni 2009.  
 
De verwerende partij willigt het beroep in op 1 oktober 2009 en overweegt bij de beoordeling van 
de verenigbaarheid van de aanvraag met de goede ruimtelijke ordening het volgende: 
 

“… 
 
De  op  te  richten  dubbelwoonst  is  gelegen  in  een  landelijk  woonlint  langs  de  ..........  De 
omgeving  wordt  gekenmerkt  door  allerlei  bebouwingstypologieën,  waarbij 
tevens 
dubbelwoonsten  voorkomen.  Het  principe  van  een  dubbelwoonst  kan  hier  dan  ook 
ruimtelijk aanvaard worden. 
 
In de motivering gevoegd bij het beroepsschrift,  meldt de architect van beroeper, dat de 
perceelsbreedte  aan  de  straat  de  oprichting  van  een  dubbelwoonst  toelaat  en  dat  de 
voorgevelbouwlijn  en  afstand  tot  de  zijdelingse  perceelsgrens  niet  anders  is  dan  bij  de 
gebouwen in de omgeving. 
 
Met  deze  argumentatie  wordt  ingestemd.  Opgemerkt  wordt  dat  de  bouwdiepte  van  17m 
voor dergelijke grote percelen kan worden toegelaten. Door de grote perceelsoppervlakte 
wordt de draagkracht van het perceel niet overschreden? 
 
De  deputatie  is  van  oordeel  dat,  aangezien  de  ontworpen  dubbelwoonst  op  een 
voldoende  ruim  perceel  wordt  voorzien  en  het  straatbeeld  bestaat  uit  gevarieerde 
bouwtypologieën,  deze  de  goede  aanleg  van  de  plaats  niet  in  het  gedrang  brengt.  In 
verband  met  de  ontsluiting  van  het  achterliggende  gebied,  wordt  opgemerkt  dat  het 
ruimtelijk uitvoeringsplan nog geen bindende kracht heeft verkregen en dat er voldoende 
alternatieven voorhanden zijn. 
 
…” 

 
Dit is de bestreden beslissing.  
 
Op 7 december 2009 stelt de gemeenteraad van de verzoekende partij het gemeentelijk ruimtelijk 
uitvoeringsplan “Maenhoevevelden” definitief vast. 
 
Met een arrest van 3 maart 2010 (nr. S/2010/0006) heeft de Raad de vordering tot schorsing van 
de verzoekende partij verworpen. 
 
 

RvVb - 3 

 

V. 

ONTVANKELIJKHEID VAN DE VORDERING TOT ANNULATIE 

 

A.  Ontvankelijkheid qua tijd 

 
De  bestreden  beslissing  van  1  oktober  2009  werd  aan  de  verzoekende  partij  betekend  op  19 
oktober  2009.  Het  beroep  van  de  verzoekende  partij  werd  ingesteld  met  een  ter  post 
aangetekende brief van 16 november 2009 en is bijgevolg tijdig. 
 
 

B.  Schending van artikel 4.8.16, §5 VCRO 

 
Standpunt van de partijen 
 
De verwerende partij betwist de ontvankelijkheid van het voorliggende beroep tot vernietiging. De 
verwerende partij stelt dat artikel 4.8.16, §5 VCRO werd geschonden omdat zij geen afschrift van 
het inleidend verzoekschrift van de verzoekende partij heeft ontvangen en pas eerst kennis heeft 
kunnen  nemen  van  het  bestaan  en  de  inhoud  van  het  verzoekschrift  nadat  het  aan  haar  werd 
betekend door de griffie van de Raad. Volgens de verwerende partij kon zij hierdoor acht weken 
minder tijd besteden aan de redactie van haar antwoordnota en kon zij tevens niet nagaan of de 
vordering van de verzoekende partij tijdig werd ingesteld. 
 
De verzoekende partij antwoordt op de door de verwerende partij aangevoerde exceptie door te 
stellen  dat  zij  wel  heeft  voldaan  aan  de  formaliteiten  vervat  in  artikel  4.8.16,  §5  VCRO.  De 
verzoekende  partij  verwijst  hiertoe  naar  de  (bijkomende)  stukken,  meer  specifiek  de  afschriften 
van de afgiftebewijzen van de aangetekende zendingen, die zij bij haar nota van wederantwoord 
heeft gevoegd.  
 
Beoordeling door de Raad 
 
Op  basis  van  de  door  de  verzoekende  partij  bij  haar  nota  van  wederantwoord  voortgebrachte 
stukken  stelt  de  Raad  vast  dat  de  door  de  verwerende  partij  ingeroepen  exceptie  feitelijke 
grondslag mist en alleen al om die reden dient afgewezen te worden.  
 
Bijkomend wenst de Raad op te merken dat uit de tekst van artikel 4.8.16, §5 VCRO zelf blijkt dat 
de  kennisgeving  van  het  verzoekschrift  aan  de  verweerder  en  aan  de  begunstigde  van  de 
vergunning door de verzoekende partij een louter informatieve waarde heeft zodat een schending 
van artikel 4.8.16, §5 VCRO niet kan leiden tot de onontvankelijkheid van de vordering.  
 
Enkel de betekening van het verzoekschrift conform artikel 4.8.17, §1, tweede lid VCRO door de 
griffie van de Raad doet in hoofde van de verwerende partij met het oog op het indienen van de 
antwoordnota  en  het  neerleggen  van  het  administratief  dossier  enerzijds  en  in  hoofde  van 
eventuele belanghebbenden die in voorkomend geval in de hangende procedure wensen tussen 
te komen anderzijds, dwingende termijnen ontstaan. De exceptie mist bijgevolg tevens juridische 
grondslag. 
 
De exceptie kan daarom niet worden aangenomen. 
 
 
 
 
 
 

RvVb - 4 

 

C.  Schending van artikel 4.8.16, §3 en artikel 4.8.16, §4, tweede lid VCRO 

 
Standpunt van de partijen 
 
Ook de tussenkomende partijen betwisten de ontvankelijkheid van de voorliggende vordering en 
doen hiertoe het volgende gelden: 
 

“… 
 
Verzoekers  tot  tussenkomst  willen  opmerken  dat  het  verzoekschrift  om  de  schorsing 
verzoekt maar dat dit niet vermeldt in het opschrift. Nochtans is dit vereist indien men een 
vordering tot nietigverklaring met schorsing van de tenuitvoerlegging vordert. 
 
Verder  is  de  inventaris  niet  genummerd.  De  stukken  uit  de  inventaris  zijn  ook  niet 
genummerd. 
 
Hierdoor heeft verzoekende partij vormvereisten geschonden. 
 
…” 

 
De verzoekende partij repliceert hierop in haar nota van wederantwoord als volgt: 
 

“… 
 
Aangezien de tussenkomende partijen stellen dat de inventaris niet genummerd is. 
 
Dat artikel 4.8.16 § 4 VCRO stelt:  
 

“De  verzoeker  kan  aan  het  verzoekschrift  de  overtuigingsstukken  toevoegen  die 
hij nodig acht. 
De  overtuigingsstukken  worden  door  de  verzoeker  gebundeld  en  op  een 
inventaris ingeschreven.” 

 
Concluante voldeed hieraan. 
 
Er  is  verder  geen  enkel  reglement  (zoals  eerder  bij  de  procedureregeling  voor  de  Raad 
van State) dat bepaalt dat de stukken dienen te zijn genummerd.  
 
Er zijn derhalve geen vormvereisten geschonden. 
 
…” 

 
Beoordeling door de Raad 
 
Het  eerste  onderdeel  van  de  exceptie  van  niet-ontvankelijkheid  dat  de  tussenkomende  partijen 
doen  gelden,  heeft  betrekking  op  het  opschrift  van  het  inleidend  verzoekschrift  zodat  de  Raad 
aanneemt dat de tussenkomende partijen een schending van artikel 4.8.16, §3 VCRO inroepen.  
 
De  Raad  moet  echter  vaststellen  dat  dit  onderdeel  in  feite  moet  worden  beschouwd  als  een 
element  van  het  verweer  dat  de  tussenkomende  partijen  hebben  gevoerd  ten  aanzien  van  de 
vordering  tot  schorsing.  Een  vordering  die  intussen  door  de  Raad  werd  afgewezen.  Vermeld 
onderdeel heeft daarom geen voorwerp meer en werd kennelijk onterecht, minstens bij wijze van 

RvVb - 5 

 

redactionele  onachtzaamheid,  door  de  tussenkomende  partijen  weerhouden  in  de  schriftelijke 
uiteenzetting  conform  artikel  4.8.19,  §3  VCRO  betreffende  de  vordering  tot  vernietiging.  Het 
eerste onderdeel van de door de tussenkomende partijen opgeworpen exceptie kan niet worden 
aangenomen. 
 
In een tweede onderdeel roepen de tussenkomende partijen bij wijze van exceptie betreffende de 
ontvankelijkheid van het voorliggende beroep tot vernietiging een schending in van artikel 4.8.16, 
§4,  tweede  lid VCRO,  door  te  stellen  dat  noch de inventaris,  noch de  stukken  uit  die inventaris 
werden genummerd en dat hierdoor vormvereisten werden geschonden. 
 
Met de verzoekende partij dient de Raad echter vast te stellen dat artikel 4.8.16, §4, tweede lid 
VCRO enkel vereist dat de overtuigingsstukken worden gebundeld en geïnventariseerd en dat de 
verzoekende partij, weliswaar eerder rudimentair, aan deze voorwaarde heeft voldaan.  
 
Er moet overigens opgemerkt worden dat, in de huidige stand van de regelgeving en bij gebrek 
aan  decretale  dan  wel  reglementaire  sancties,  een  eventuele  schending  van  artikel  4.8.16,  §4, 
tweede lid VCRO in principe de ontvankelijkheid van de vordering op zich niet kan aantasten. 
 
Ook het tweede onderdeel van de door de tussenkomende partijen opgeworpen exceptie kan niet 
worden aangenomen. 
  
 

D.  Ontvankelijkheid wat betreft de hoedanigheid van de verzoekende partij  

 
In het besluit van 26 oktober 2009, waarin wordt beslist om beroep in te stellen bij de Raad, stelt 
het  college  van  burgemeester  en  schepenen  van  de  gemeente  Sint-Katelijne-Waver  het 
volgende: 
 

“… 
 
BESLUIT: 
 
Artikel 1: 
 
Het college neemt akte van de inwilliging van het bouwberoep… 
 
Artikel 2: 
 
Het  college  beslist  om  tegen  de  beslissing  van  de  deputatie  beroep  in  te  stellen  bij  de 
Raad van vergunningenbetwisting. 
 
…” 

 
In de aanhef van het inleidend verzoekschrift van 16 november 2009 omschrijft de verzoekende 
partij  zichzelf  als  “De  GEMEENTE  SINT-KATELIJNE-WAVER,  vertegenwoordigd  door  het 
college  van  Burgemeester  en  Schepenen,  met  kantoren  gevestigd  ten  gemeentehuize  te  2860 
Sint-Katelijne-Waver, aan de Lemanstraat 63…”. 
 
In  de  brief  van  18  maart  2010  die  de  wederantwoordnota  begeleidt,  stelt  de  raadsman  van  de 
verzoekende  partij  op  te  treden  “Als  raadsman  van  de  gemeente  Sint-Katelijne-Waver…”.  In  de 
aanhef  van  vermelde  wederantwoordnota  omschrijft  de  verzoekende  partij  zichzelf  opnieuw  als 
“De  GEMEENTE  SINT-KATELIJNE-WAVER,  vertegenwoordigd  door  het  college  van 

RvVb - 6 

 

Burgemeester  en  Schepenen,  met  kantoren  gevestigd  te  2860  Sint-Katelijne-Waver,  aan  de 
Lemanstraat  63…”  en  bevestigt  hiermee  de  eerdere  libellering  van  het  inleidend  verzoekschrift 
van 16 november 2009.  
 
Bij de omschrijving van haar belang stelt de verzoekende partij in de wederantwoordnota van 18 
maart 2010 het volgende: 
 

“… 
 
Concluante  voldoet  aan  het  vereiste  belang  nu  zij  een  bij  het  dossier  betrokken 
vergunningverlenende overheid uitmaakt conform art. 4.8.16 §1, 2° VCRO. 
 
…” 

 
Om  elk  mogelijk  misverstand  te  vermijden  heeft  de  Raad  de  verzoekende  partij  er  op  de 
openbare terechtzitting van 12 mei 2010 ambtshalve op gewezen dat er een tegenstrijdigheid lijkt 
te bestaan tussen de hoedanigheid van de verzoekende partij enerzijds en de grond waarop de 
verzoekende partij haar vordering meent te kunnen baseren anderzijds.  
 
De  Raad  is  daarom  van  oordeel  dat  het  passend  voorkomt  dat  de  verzoekende  partij  over  dit 
punt  meer  duidelijkheid  verschaft.  Om  de  rechten  van  alle  partijen  in  het  geding,  evenals  een 
goede  rechtsbedeling  te  vrijwaren,  is  het  bovendien  aangewezen  dat  aan  de  partijen  de 
mogelijkheid wordt geboden om tegenspraak te voeren over de door de Raad op de zitting van 
12 mei 2010 ambtshalve gestelde vraag. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. De Raad beveelt de heropening van de debatten. 
 
2. De verzoekende partij wordt uitgenodigd om binnen een termijn van vijftien dagen, die ingaat 
de dag na deze van de betekening van huidig arrest, met een aanvullende nota een antwoord te 
verschaffen  op  de  vraag  op  welk  onderdeel  van  artikel  4.8.16,  §1,  eerste  lid,  1°  tot  en  met  6° 
VCRO zij haar vordering baseert. 
 
3.  De  verwerende  partij  en  de  tussenkomende  partijen  worden  uitgenodigd  om  binnen  een 
termijn  van  vijftien  dagen,  die  ingaat  de  dag  na  deze  van  de  betekening  door  de  griffie  van  de 
Raad van de in sub 2 vermelde nota van de verzoekende partij, met een aanvullende nota een 
eventuele repliek te formuleren op de in sub 2 vermelde nota van de verzoekende partij. 
 
 
Dit  arrest  is  uitgesproken  te  Brussel,  in  openbare  terechtzitting  op  19  mei  2010,  door  de  Raad 
voor Vergunningsbetwistingen, derde kamer, samengesteld uit: 
 
 
Filip VAN ACKER, 
 
 
 
Jan VANHEULE, 
 
 

voorzitter van de derde kamer, 

met bijstand van 

 

 

griffier. 

RvVb - 7 

 

 

De griffier, 
 
 
 
 
 
Jan VANHEULE 

 

 

 

 

 

 

De voorzitter van de derde kamer, 

Filip VAN ACKER 

RvVb - 8 

 

