RAAD VOOR VERGUNNINGSBETWISTINGEN 

ARREST 

nr. A/2011/0051 van 20 april 2011 

in de zaak 2010/268/SA/3/0249 

1. de heer ......... 
2. mevrouw ......... 
 
bijgestaan en vertegenwoordigd door: 
advocaat Greg JACOBS 
kantoor houdende te 1931 Diegem, De Kleetlaan 12A 
bij wie keuze van woonplaats wordt gedaan 
  
verzoekende partijen 

 

tegen: 
 
de deputatie van de provincieraad van OOST-VLAANDEREN 
 
vertegenwoordigd door: 
de heer Johan KLOKOCKA 
 
verwerende partij 

1. de heer ........., wonende te  9280 Lebbeke, .........  
2. de bvba ........., met zetel te 9280 Lebbeke......... 

 

 

 
 
In zake:  
 
 
 
 

 
 
 

 
Tussenkomende 
partijen: 

 
 

I. 

VOORWERP VAN DE VORDERING 

 
De vordering, ingesteld bij aangetekende brief van 10 maart 2010, strekt tot de vernietiging van 
het besluit van de deputatie van de provincieraad van Oost-Vlaanderen van 4 februari 2010. 
 
Met  dit  besluit  heeft  de  verwerende  partij  het  administratief  beroep  van  de  eerste  verzoekende 
partij  tegen  de  beslissing  van  het  college  van  burgemeester  en  schepenen  van  de  gemeente 
Lebbeke van 8 oktober 2009 ontvankelijk doch ongegrond verklaard.  
 
De  verwerende  partij  heeft  beslist  dat  de  beslissing  van  het  college  van  burgemeester  en 
schepenen van de gemeente Lebbeke van 8 oktober 2009 haar rechtskracht herneemt. 
 
Het betreft een perceel gelegen te Lebbeke, ......... z/n en met kadastrale omschrijving .......... 
 
 
 
 
 
 
 

RvVb - 1 

 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een  afschrift  van  het  administratief 
dossier  neergelegd.  De  eerste  verzoekende  partij  heeft  een  wederantwoordnota  ingediend.  De 
tussenkomende partijen hebben een schriftelijke uiteenzetting ingediend.  
 
In  uitvoering  van  het  arrest  van  15  december  2010  (nr.  A/2010/0046)  hebben  de  eerste 
verzoekende  partij,  de  verwerende  partij  en  de  tussenkomende  partijen  een  aanvullende  nota 
neergelegd  teneinde  een  antwoord  te  formuleren  op  de  in  het  vermeld  arrest  opgeworpen 
ambtshalve middelen. 
 
De  partijen  zijn  opgeroepen  voor  de  openbare  terechtzitting  van  30  maart  2011,  alwaar  de 
vordering tot vernietiging werd behandeld. 
 
Kamervoorzitter Filip VAN ACKER heeft verslag uitgebracht.  
 
Advocaat  Greg  JACOBS  die  verschijnt  voor  de  eerste  verzoekende  partij  en  de  heer  Johan 
KLOKOCKA, ambtenaar die verschijnt voor de verwerende partij, zijn gehoord.  
 
De tussenkomende partijen, hoewel behoorlijk opgeroepen, zijn niet ter zitting verschenen. Gelet 
op  artikel  4.8.24  VCRO  verhindert  de  afwezigheid  van  partijen  de  geldigheid  van  de  zitting,  en 
dus van de behandeling van de zaak, echter niet. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
De  heer  .........  en  de  bvba  .........  vragen  met  een  op  10  mei  2010    ter  post  aangetekend 
verzoekschrift om in het geding te mogen tussenkomen. 
 
De voorzitter van de derde kamer heeft vastgesteld, met een beschikking van 21 mei 2010, dat er 
ten aanzien van de eerste verzoeker tot tussenkomst grond is om het verzoek in te willigen en dat 
de eerste verzoeker tot tussenkomst kan worden aangemerkt als belanghebbende in de zin van 
artikel  4.8.16,  §1,  eerste  lid  VCRO  voor  wat  betreft  de  behandeling  van  de  vordering  tot 
vernietiging. 
 
Met  een arrest  van  22  september  2010  (nr.  S/2010/0052)  heeft  de Raad  daarnaast  vastgesteld 
dat ook de tweede verzoeker tot tussenkomst kan worden aangemerkt als belanghebbende in de 
zin van artikel 4.8.16, §1, eerste lid VCRO voor wat betreft de behandeling van het voorliggende 
beroep. 
 
 
 
 
 
 
 
 

RvVb - 2 

 

IV. 

FEITEN 

 
Op  24  juni  2009  (datum  van  het  ontvangstbewijs)  dient  de  tweede  tussenkomende  partij, 
vertegenwoordigd  door  de  eerste  tussenkomende  partij,  bij  het  college  van  burgemeester  en 
schepenen  van  Lebbeke  een  aanvraag  in  voor  een  stedenbouwkundige  vergunning  voor  “het 
bouwen van paardenstallen”.  
 
Het  perceel  is,  zo  blijkt  uit  de  bestemmingsvoorschriften  van  het  bij  koninklijk  besluit  van  7 
november  1978  vastgestelde  gewestplan  ‘Dendermonde’,  gelegen  in  agrarisch  gebied.  Het 
perceel is eveneens, zij het deels, gelegen binnen de omschrijving van een op 16 julil 1992 door 
het  college  van  burgemeester  en  schepenen  van  de  gemeente  Lebbeke  goedgekeurde  en  niet 
vervallen  verkaveling.  Het  gedeelte  waar  de  paardenstallen  worden  ingeplant  is  evenwel  uit  de 
verkaveling gesloten. Het perceel is niet gelegen binnen een gebied waarvoor een goedgekeurd 
bijzonder plan van aanleg of ruimtelijk uitvoeringsplan geldt. 
 
Naar  aanleiding  van  het  openbaar  onderzoek,  georganiseerd  van  8  juli  2009  tot  en  met  7 
augustus  2009,  wordt  één  bezwaarschrift  ingediend,  uitgaande  van  de  raadsman  van  de 
verzoekende partijen.  
 
Het  departement  Landbouw  en  Visserij,  afdeling  Duurzame  Landbouwontwikkeling  brengt  op  7 
juli 2009 een voorwaardelijk gunstig advies uit dat luidt als volgt: 

 
“… 
De  bovenvermelde  adviesaanvraag  werd  uit  landbouwkundig  standpunt  en  uit  oogpunt 
van  een  duurzame  plattelandsontwikkeling  onderzocht  en  er  wordt  een  gunstig  advies 
gegeven op voorwaarde dat de stal dichter bij de  bestaande bebouwing wordt ingeplant 
onmiddellijk  aansluitend  op  het  voorliggende  woongebied.  Het  blijkt  een  functionele 
stalling te zijn die verder voldoet aan de voorwaarden van de omzendbrief. 
…” 

 
Op  20  augustus  2009  verleent  het  college  van  burgemeester  en  schepenen  van  de  gemeente 
Lebbeke  een  voorwaardelijk  gunstig  preadvies  en  wordt  het  bezwaar  deels  gegrond  en  deels 
ongegrond  bevonden.  Als  voorwaarde  suggereert  het  college  van  burgemeester  en  schepenen 
om de stal “in te planten op 2 m achter de zonegrens”. 
 
De gewestelijke stedenbouwkundige ambtenaar sluit zich op 1 oktober 2009 “volledig aan bij de 
planologische en ruimtelijke motivering van deze aanvraag, zoals opgebouwd bij het college van 
burgemeester en schepenen.”. 
  
Het  college  van  burgemeester  en  schepenen  van  de  gemeente  Lebbeke  verleent  op  8  oktober 
2009 onder voorwaarden een stedenbouwkundige vergunning aan de tussenkomende partijen. 
 
Tegen deze beslissing tekent  de eerste verzoekende partij op 26 november 2009 administratief 
beroep aan bij de verwerende partij. 
 
In zijn verslag van onbekende datum adviseert de provinciale stedenbouwkundige ambtenaar de 
verwerende  partij  om  het  beroep  niet  in  te  willigen  en  de  stedenbouwkundige  vergunning  te 
verlenen met de volgende motivering: 
 

“… 
1.6.2  De juridische aspecten 

RvVb - 3 

 

Uit  het  dossier  blijkt  dat  de  voorgestelde  activiteit  niet  verbonden  is  aan  een 
beroepslandbouwbedrijf  en  betrekking  heeft  op  het  houden  van  paarden  door  een  niet 
landbouwer.  Paarden  hebben  evenwel  ontegensprekelijk  een  relatie  met  het  agrarisch 
gebied  aangezien  ze  behoefte  hebben  aan  graasweiden,  zodat  bezwaarlijk  kan  gesteld 
worden  dat  het  oprichten  van  stallen  voor  weidedieren  principieel  strijdig  is  met  de 
voorzieningen  van  het  gewestplan,  zelfs  al  worden  deze  niet  opgericht  door  een 
landbouwer. 
 
De  aanvraag  beoogt  “het  bouwen  van  een  stalling  voor  weidedieren,  geen  betrekking 
hebbend  op  een  effectief  beroepslandbouwbedrijf”  zoals  voorzien  in  de  omzendbrief 
RO/2002/01 van 25 januari 2002. 
 
Dergelijke  gebouwen  dienen  in  principe  opgericht  te  worden  bij  de  woning  van  de 
aanvrager en de omvang van de beoogde stalling moet in verhouding staan tot de aard 
en het aantal dieren waarvoor hij bestemd is evenals de beschikbare graasweide. 
 
De  aanvrager  beschikt  over  zes  paarden.  De  bewijzen  van  het  houden  van  deze  zes 
paarden werden bij het aanvraagdossier gevoegd. De aanvrager beschikt eveneens over 
een totaal aan achterliggende graasweiden van 20.800m²,  zijnde 2,08hectare. Deze  zijn 
in eigendom van de aanvrager en zijn schoonvader, een landbouwer. 
In de bovenvermelde omzendbrief wordt als richtcijfer voor grote weidedieren als paarden 
voorzien in maximum 4 grote weidedieren per hectare. 
Een stallingsoppervlakte van 15m² per weidedier, met een maximum van 60m² per ha kan 
aanvaard worden, samengaand met 15m² voederberging per dier. 
 
De stalling heeft een totale oppervlakte van 90m² voor zes paarden, inclusief bergruimte. 
Het  gaat  hier  dus  om  een  functionele  stalling  welke  voldoet  aan  alle  richtinggevende 
cijfers van voormelde omzendbrief. 
 
Zoals  reeds  gesteld  kan  gelet  op  het  onlosmakelijk  verband  tussen  de  voorgestelde 
activiteit  en  de  noodzakelijke  weilanden  de  oprichting  van  de  stal  aanvaard  worden 
binnen agrarisch gebied.  Dit impliceert  echter  nog niet  dat  de  vergunning  zonder  verder 
onderzoek kan afgeleverd worden. 
 
Bijkomend  dient  nagegaan  te  worden  in  hoeverre  de  schoonheidswaarde  van  het 
landschap met dit ontwerp voldoende in stand gehouden blijft en/of verhoogd wordt. 
 
1.6.3  De goede ruimtelijke ordening 
Gelet  op  de  oppervlakte  van  het  gebouw  en  de  hierbij  gebruikte  materialen,  zijnde  de 
opbouw  met  massief  houten  skelet  op  een  algemene  funderingsplaat,  volwaardige 
gevelmaterialen in hout en een bedaking met gegolfde dakplaten in bruine kleur, inclusief 
enkele  lichtdoorlatende  dakplaten,  wordt  het  ontworpen  gebouw  aanzien  als  een 
permanente stalling. 
 
Naar materiaalkeuze en vormgeving, is de beoogde constructie volledig integreerbaar in 
het agrarisch gebied. 
 
Volgende  uitzonderingen  wordt  in  bovenvermelde  omzendbrief  RO/2002/01  van  25 
januari 2002 gemaakt: “alleen wanneer daarvoor om ruimtelijke of om  milieuhygiënische 
redenen  de  stedenbouwkundige  vergunning  uitgesloten  is,  kan  de  oprichting  van  een 
tijdelijke stalling op een weide, los van de woning van de aanvrager, toegestaan worden, 
mits  voldaan is  aan  de  principes  van  ruimtelijke  inpasbaarheid  en  het  niet  overschrijden 

RvVb - 4 

 

van  de  ruimtelijke  draagkracht  van  het  gebied,  hierbij  wordt  gezocht  naar  de  passende 
inplantingsplaats,  aansluitend  bij  wegenis,  bestaande  landschapselementen,  zoals 
bomenrijen, beboste percelen, enz…” 
 
Het  advies  van  Duurzame  Landbouwontwikkeling  is  gunstig,  mits:  de  stal  dichter  bij  de 
bestaande bebouwing wordt ingeplant aansluitend op het voorliggend woongebied. 
 
In  de  voorliggende  aanvraag  is  het  vanuit  ruimtelijk  vlak  niet  wenselijk  om  de  stallingen 
nog  binnen  de  50m-bouwzone  in  te  planten.  Het  voorliggende  lot  2  met  de  woning  en 
aansluitende  burelen  is  gelegen  in  een  goedgekeurde  verkaveling,  waarbij  op  dit  lot  2 
zelf,  door  het  oprichten  van  een  woning  en  burelen,  geen  ruimte  meer  vrij  is  voor  de 
inplanting  van  de  beoogde  paardenstalling  op  een  kwalitatieve  wijze,  zonder  al  te  grote 
impact op de in woongebied gelegen woningen. 
Het terrein achter het 50m-woongebied werd uit de verkaveling gesloten, sluit achteraan 
aan op het bebouwde lot 2 uit de verkaveling en komt hiervoor echter wel in aanmerking. 
De door de beroepsinsteller vooropgestelde alternatieve oplossing van een inplanting van 
de stalling op het links aanpalende perceel nr 896/b is strijdig met die verkaveling en zou 
slechts  een  tijdelijke  oplossing  kunnen  zijn  aangezien  het  een  onbebouwd  lot  1  betreft, 
gelegen in dezelfde niet vervallen verkaveling waar op termijn een woning kan gebouwd 
worden.  Dit  perceel  links  is  echter  niet  in  eigendom  van  zelfde  eigenaar  als  de 
voorliggende  aanvraag  (privé  –  bvba),  waardoor  de  inplanting  van  de  stalling  op  het 
andere lot in de verkaveling niet mogelijk is. 
 
De  inplanting  van  de  stalling  gebeurt  op  ongeveer  5m  van  de  eigendom  van  appellant, 
zijnde de derde die in beroep komt. Dit is meer dan de wetgeving op de stedenbouw als 
algemene  norm  van  goede  plaatselijke  aanleg  voorziet.  De  stalling  zou  eveneens 
ingeplant worden op ruim 35m afstand achter de woning van appellant. De hinder van de 
paardenstalling dient dus sterk gerelativeerd te worden, te meer aangezien de klager zelf 
in een zonevreemde woning in agrarisch gebied woont. Paardenhouderij hoort eveneens 
thuis in het agrarisch gebied, ongeacht of het om een professionele of een hobby activiteit 
gaat. 
 
Ook het verstoren van het uitzicht op een open onaangetast agrarisch gebied achter het 
perceel van appellant is sterk te relativeren. Uit de bij het bezwaarschrift gevoegde foto‟s 
blijkt  dat  de  klager  de  achterzijde  van  zijn  perceel  heeft  ingericht  als  bos,  waardoor  het 
uitzicht op de weiden van de aanvrager minimaal is. Op de perceelsscheiding links waren 
hoge sparren en een gesloten privacy-scherm van ongeveer 2m hoogte aangebracht. De 
hoge  sparren  werden  door  appellant  echter  weggenomen  en  vervangen  door  een 
haagaanplanting. De 2m hoge tuinafsluiting, (draadafsluiting met rieten matten ertegen) is 
nog steeds aanwezig, zodat appellant geen enkel uitzicht op de open omgeving, nog de 
stallen kan hebben noch zijn zicht er door kan verstoord worden. 
 
In  de  voorliggende  aanvraag  werd  mbt  de  inplanting  van  de  stalling,  gezocht  naar  de 
passende  inplantingsplaats,  enerzijds  aansluitend  bij  de  buurtweg,  en  anderzijds  bij  de 
reeds  bestaande  landschapselementen,  als  het  beboste  perceel  rechts  aanpalend. 
Hierdoor  wordt de ruimtelijke inpasbaarheid nagestreefd, wat resulteert in het feit dat de 
landschappelijke  waarde  van  het  gebied  niet  wordt  aangetast.  De  schoonheidswaarde 
wordt met ontwerp voldoende in stand gehouden. 
 
Er bestaan dan ook geen stedenbouwkundige of ruimtelijke argumenten, om de beoogde 
stalling niet te vergunnen. 
…” 

RvVb - 5 

 

 

Na  de  hoorzitting  van  26  januari  2010,  beslist  de  verwerende  partij  op  4  februari  2010  om  het 
beroep niet in te willigen en de stedenbouwkundige vergunning zoals verleend door het college 
van  burgemeester  en  schepenen  van  de  gemeente  Lebbeke  haar  rechtskracht  te  laten 
hernemen. Dit is de bestreden beslissing. 
 
De Raad heeft de vordering tot schorsing verworpen met een arrest van 22 september 2010 (nr. 
S/2010/0052).  
 
Met  een  tussenarrest  van  15  december  2010  (nr.  A/2010/0046)  heeft  de  Raad  de  debatten 
heropend  teneinde  alle  partijen  toe  te  laten  een  antwoord  te  formuleren  op  twee  door  de  Raad 
ambthalve opgeworpen middelen. Met hetzelfde tussenarrest werd de vordering in hoofde van de 
tweede verzoekende partij conform artikel 4.8.16, §1, tweede lid onontvankelijk verklaard. 
 
 

V. 

ONTVANKELIJKHEID VAN DE VORDERING TOT VERNIETIGING 

 

A.  Tijdigheid van het beroep 

 
De  bestreden  beslissing  werd  door  de  verwerende  partij  aan  de  eerste  verzoekende  partij 
betekend met een op 9 februari 2010 ter post aangetekende zending. Het beroep werd ingesteld 
met  een  ter  post  aangetekende  brief  van  10  maart  2010  en  is  bijgevolg  tijdig  overeenkomstig 
artikel 4.8.16, §2, 1°, a VCRO. 
 
 

B.  Belang van de eerste verzoekende partij 

 
Standpunt van de partijen 
 
In  hun  aanvullende  nota,  die  in  uitvoering  van  het  tussenarrest  van  15  december  2010  (nr. 
A/2010/0046) werd ingediend, voeren de tussenkomende partijen aan dat de eerste verzoekende 
partij niet langer zou beschikken over een actueel belang bij het voorliggende beroep omdat de 
eerste  verzoekende  partij  niet  langer  woonachtig  zou  zijn  te  9290  Lebbeke,  .........  en  omdat  zij 
inmiddels, hangende de procedure voor de Raad, de betrokken woning zou hebben verkocht.  
 
De tussenkomende partijen zijn bovendien van oordeel dat het voorliggende beroep als tergend 
moet aangemerkt worden. De tussenkomende partijen verwijzen, voor wat de beweerde verkoop 
van  de  woning  betreft,  naar  een  aan  de  eerste  tussenkomende  partij  gerichte  e-mail  van  12 
januari 2011 van de zaakvoerder van het vastgoedkantoor verantwoordelijk voor de verkoop van 
de betrokken woning: 
 

“… 
Ter  info:  ik  heb  vernomen  uit  formele  bron  dat  de  villa  in  de  .........  verkocht  is.  De 
eigenares heeft me gevraagd zodoende de pub stop te zetten. 
…” 

 
De  eerste  verzoekende  partij  verklaart  op  de  zitting  van  30  maart  2011  uitdrukkelijk  dat  zij  nog 
altijd  eigenaar  is  van  de  woning  en  dat  zij  met  andere  woorden  nog  altijd  beschikt  over  een 
actueel belang bij het voorliggende beroep.  
 
 
 

RvVb - 6 

 

Beoordeling door de Raad 
 
1. 
De  Raad  is  van  oordeel  dat  de  tussenkomende  partijen  het  belang  van  de  eerste  verzoekende 
partij  bij het  voorliggende  beroep in de huidige stand  van  het  geding niet  opnieuw  ter discussie 
kunnen stellen op grond van het feit dat de eerste verzoekende partij niet langer woonachtig is op 
het adres 9290 Lebbeke, ..........  
 
Naar  aanleiding  van het arrest  van  22  september 2010  (nr.  S/2010/0052) met  betrekking  tot  de 
vordering  tot  schorsing  heeft  de  Raad,  bij  de  beoordeling  van  een  door  de  verwerende  partij 
opgeworpen exceptie, immers reeds vastgesteld dat het feit dat de eerste verzoekende partij niet 
langer woonachtig is op vermeld adres, haar niet per definitie het rechtens vereiste belang bij het 
voorliggende beroep ontneemt.  
 
De  tussenkomende  partijen  kunnen  eenzelfde  exceptie  bijgevolg  niet  opnieuw  inroepen.  De 
exceptie kan niet aangenomen worden. 
 
2. 
Anders  dan  het  geval  is  met  de  vorige  exceptie  kunnen  de  tussenkomende  partijen  wel  in  elke 
stand  van  het  geding  aanvoeren  dat  de  eerste  verzoekende  partij  geen  actueel  belang  meer 
heeft  bij  haar  vordering.  De  eerste  verzoekende  partij  moet  immers  gedurende  de  volledige 
procedure  doen  blijken  van  een  voortdurend  en  ononderbroken  belang.  Een  belang  kan 
desgevallend verloren gaan wanneer moet worden vastgesteld dat de eerste verzoekende partij 
niet  langer  eigenaar  is  van  de  naastgelegen  woning  en  bijgevolg  geen  rechtstreekse  of 
onrechtstreekse hinder en/of nadelen ingevolge de vergunningsbeslissing, zoals wordt bedoeld in 
artikel 4.8.16, §1, eerste lid, 3° VCRO, meer ondervindt of kan ondervinden. 
 
Opdat de  tussenkomende  partijen met goed  gevolg  het  actueel karakter  van  het  belang  van  de 
eerste verzoekende partij bij de voorliggende vordering zouden kunnen betwisten, is wel vereist 
dat zij hun beweringen voldoende waarachtig maken en desgevallend staven middels de nodige 
dienstige  stukken.  De  Raad  stelt  echter  vast  dat  de  tussenkomende  partijen  nalaten  op 
onbetwistbare  wijze  aan  te  tonen  dat  de  eerste  verzoekende  partij  de  betrokken  woning  zou 
hebben  verkocht.  De  enkele  verwijzing  naar  een  mailbericht  van  de  zaakvoerder  van  het 
vastgoedkantoor  verantwoordelijk  voor  de  verkoop  van  de  betrokken  woning,  waarvan  de 
authenticiteit  bovendien  niet  kan  worden  gecontroleerd,  volstaat  immers  niet  om  de  door  de 
tussenkomende partijen ingeroepen exceptie te staven. 
 
De exceptie kan derhalve niet aangenomen worden. 
 
3. 
Om als derde belanghebbende bij de Raad een beroep te kunnen instellen, vereist artikel 4.8.16, 
§1,  eerste  lid  3°  VCRO  dat  de  eerste  verzoekende  partij,  als  natuurlijke  persoon  of  als 
rechtspersoon, rechtstreekse of onrechtstreekse hinder of nadelen kan ondervinden ingevolge de 
bestreden vergunningsbeslissing. Artikel 4.8.16, §1, eerste lid, 3° VCRO vereist derhalve niet dat 
het bestaan van deze hinder of nadelen absoluut zeker is.  
 
Wel  zal  de  eerste  verzoekende  partij  het  bestaan  van  deze  hinder  of  nadelen  voldoende 
waarschijnlijk  moeten  maken,  de  aard  en  de  omvang  ervan  voldoende  concreet  moeten 
omschrijven  en  tegelijk  zal  de  eerste  verzoekende  partij  dienen  aan  te  tonen  dat  er  een 
rechtstreeks of onrechtstreeks causaal verband kan bestaan tussen de uitvoering of de realisatie 
van  de  vergunningsbeslissing  en  de  hinder  of  nadelen  die  zij  ondervindt  of  zal  ondervinden.  In 

RvVb - 7 

 

voorkomend geval zal de eerste verzoekende partij beschikken over het rechtens vereiste belang 
om conform artikel 4.8.16, §1, eerste lid, 3° VCRO een beroep in te dienen bij de Raad. 
 
De  eerste  verzoekende  partij  kan  in  het  licht  van  het  voorgaande  niet  bijgetreden  worden 
wanneer zij kennelijk zonder meer lijkt aan te nemen dat de loutere beschikking over zakelijke of 
persoonlijke  rechten  met  betrekking  tot  de  naastgelegen  woning  haar  op  zich  het  rechtens 
vereiste  belang  bij  huidige  procedure  kan  verschaffen.  De  Raad  is  evenwel  van  oordeel  dat  uit 
het  inleidend  verzoekschrift  en  de  wederantwoordnota  genoegzaam  blijkt  dat  de  eerste 
verzoekende partij moet aangemerkt worden als belanghebbende in de zin van artikel 4.8.16, §1, 
eerste lid, 3° VCRO wanneer zij  onder andere aanvoert dat de middels de bestreden beslissing 
vergunde werken de waarde van haar woning zal doen dalen.  
 
De eerste verzoekende partij doet blijken van het rechtens vereiste persoonlijk en actueel belang 
bij het voorliggende beroep. 
 
 

VI. 

ONDERZOEK VAN DE VORDERING TOT VERNIETIGING 

 

A.  Onderzoek van het eerste onderdeel van het eerste middel 

 
Standpunt van de partijen 
 
In het eerste onderdeel van het eerste middel roept de eerste verzoekende partij de schending in 
van artikel 11.4.1 van het koninklijk besluit van 28 december 1972 betreffende de inrichting en de 
toepassing van de ontwerpgewestplannen en gewestplannen, van de artikelen 2 en 3 van de wet 
van 29 juli 1991 met betrekking tot de uitdrukkelijke motivering van bestuurshandelingen en van 
het zorgvuldigheidsbeginsel en het redelijkheidsbeginsel als algemene beginselen van behoorlijk 
bestuur. 
 
Meer  specifiek  wijst  de  eerste  verzoekende  partij  erop  dat  met  de  bestreden  beslissing  een 
stedenbouwkundige  vergunning  wordt  verleend  voor  het  bouwen  van  een  paardenstal  in 
agrarisch  gebied  terwijl  deze  stal  niet  verbonden  is  aan  een  agrarische  of  para-agrarische 
activiteit  en  terwijl  agrarisch  gebieden  uitsluitend  bestemd  zijn  voor  beroepslandbouw.  Nog 
volgens de eerste verzoekende partij gaat het niet op om louter op grond van de vaststelling dat 
paarden  ontegensprekelijk  een  relatie  hebben met  het  agrarisch  gebied  vervolgens  te besluiten 
dat  de  kwestieuze  stal  verenigbaar  is  met  de  vigerende  gewestplanbestemming.  De  eerste 
verzoekende partij beklemtoont dat de aard van de stal, namelijk een paardenstal met een louter 
residentieel  karakter,  doorslaggevend  is  om  te  bepalen  of  de  inplanting  ervan  in  een  agrarisch 
gebied  mogelijk  is.  Aangezien  de  betrokken  constructie  niet  wordt  opgericht  in  functie  van  een 
werkelijk  landbouwbedrijf  meent  de  eerste  verzoekende  partij  dan  ook  dat  ze  strijdig  is  met  de 
agrarische bestemming van het gebied. 
 
De verwerende partij antwoordt door te verwijzen naar de motivering van het bestreden besluit en 
naar  de  omzendbrief  RO/2002/01  waarin  richtlijnen  worden  gegeven  voor  de  beoordeling  van 
aanvragen om een stedenbouwkundige vergunning voor het bouwen of oprichten van stallingen 
voor  weidedieren,  geen  betrekking  hebbend  op  effectieve  beroepslandbouwbedrijven.  De 
verwerende  partij  wijst  erop  dat  zij  deze  omzendbrief  als  richtkader  heeft  gebruikt  en  dat  zij 
bijkomend ook rekening heeft gehouden met de schoonheidswaarde van het gebied. Verder wijst 
de  verwerende  partij  erop  dat  de  stalling  na  beëindiging  van  de  hobbyactiviteit  gemakkelijk  zal 
kunnen worden verwijderd. 
 

RvVb - 8 

 

De  tussenkomende  partijen  voegen  hieraan  nog  toe  dat  de  vooropgestelde  locatie  in 
overeenstemming is met het genotsrecht van de bouwheer en zijn rechten om voorzieningen te 
treffen tot het houden van paarden en dat de aanvraag voldeed aan de omzendbrief RO/2002/01. 
 
In  haar  wederantwoordnota  weerlegt  de  eerste  verzoekende  partij  tot  slot  het  argument  van  de 
verwerende partij dat de betrokken constructie niet als een permanente stalling moet aangemerkt 
worden doch veeleer als een tijdelijke stalling die na het beëindigen van de hobbyactiviteit zeer 
eenvoudig  kan  verwijderd  worden.  De  eerste  verzoekende  partij  verwijst  hiertoe  naar  de 
bestreden beslissing zelf waarin de constructie wordt omschreven als een permanente stalling. 
 
Beoordeling door de Raad 
 
Er  wordt  niet  betwist  dat  het  voorwerp  van  de  bestreden beslissing  volledig in  agrarisch gebied 
dient  gesitueerd  te  worden.  De  verwerende  partij  stelt  in  dit  verband  aan  de  hand  van  artikel 
11.4.1  van  het  koninklijk  besluit  van  28  december  1972  betreffende  de  inrichting  en  de 
toepassing  van de ontwerpgewestplannen  en  de  gewestplannen in  de  bestreden  beslissing  zelf 
het volgende vast: 
 

“… 
De  agrarische  gebieden  zijn  bestemd  voor  de  landbouw  in  de  ruime  zin.  Behoudens 
bijzondere bepalingen mogen de agrarische gebieden enkel bevatten de voor het bedrijf 
noodzakelijke  gebouwen,  de woning van de  exploitanten,  benevens  verblijfsgelegenheid 
voor  zover  deze  een  integrerend  deel  van  een  leefbaar  bedrijf  uitmaakt,  en  eveneens 
para-agrarische bedrijven 
…” 

 
Met het oog op de toepassing van artikel 11.4.1 van het koninklijk besluit van 28 december 1972 
dient het vergunningverlenend bestuursorgaan, dat een beslissing neemt over een aanvraag tot 
stedenbouwkundige  vergunning,  met  andere  woorden  na  te  gaan  of  het  voorwerp  van  de 
aanvraag daadwerkelijk een agrarische of para-agrarische bestemming heeft dan wel, indien dit 
niet  het  geval  blijkt  te  zijn,  of  op  geldige  wijze  van  het  vigerende  bestemmingsvoorschrift  kan 
worden afgeweken. 
 
In de bestreden beslissing stelt de verwerende partij enerzijds vast dat uit het dossier weliswaar 
blijkt  „…dat  de  voorgestelde  activiteit  niet  verbonden  is  aan  een  beroepslandbouwbedrijf  en 
betrekking heeft op het houden van paarden door een niet landbouwer‟ om vervolgens anderzijds 
te  overwegen  dat  paarden  ontegensprekelijk  een  relatie  hebben  met  het  agrarisch  gebied 
aangezien ze de behoefte hebben aan graasweiden ‘...zodat bezwaarlijk kan gesteld worden dat 
het  oprichten  van  stallen  voor  weidedieren  principieel  strijdig  is  met  de  voorzieningen  van  het 
gewestplan, zelfs al worden deze niet opgericht door een landbouwer‟.   
 
De Raad is van oordeel dat een dergelijke lapidaire overweging op zich niet kan volstaan om op 
een rechtsgeldige wijze te concluderen dat het voorwerp van de aanvraag verenigbaar is met de 
bestemmingsvoorschriften van het vigerende gewestplan of om op afdoende wijze een eventuele 
afwijking van de bestemmingsvoorschriften te verantwoorden.  
 
In  zoverre  de  verwerende  partij  derhalve  ten  onrechte  van  oordeel  is  dat  het  voorwerp  van  de 
aanvraag  verenigbaar  is  met  de  bestemmingsvoorschriften  van  het  gewestplan  en  evenmin  op 
uitdrukkelijke  en  afdoende  wijze  aangeeft  waarom  zij  een  eventuele  afwijking  van  de 
bestemmingsvoorschriften  ruimtelijk  verantwoord  acht,  schendt  de  bestreden  beslissing  artikel 
11.4.1  van  het  koninklijk  besluit  van  28  december  1972,  het  zorgvuldigheidsbeginsel  en  de 
artikelen  2  en  3  van  de  wet  van  29  juli  1991  betreffende  de  uitdrukkelijke  motivering  van 

RvVb - 9 

 

bestuurshandelingen. Deze vaststelling maakt elke verwijzing naar  de overeenstemming van de 
aanvraag met het richtkader van de omzendbrief RO/2002/01 geheel overbodig. 
 
Het eerste onderdeel van het eerste middel is in de aangegeven mate gegrond. 
 

B.  De  overige door  de  eerste  verzoekende  partij  ingeroepen  middelen  en  de  door  de 

Raad ambtshalve opgeworpen middelen 

 
De Raad  gaat  niet  over tot  een  onderzoek  van  het  tweede  onderdeel  van  het  eerste middel en 
het tweede middel van de verzoekende partij, noch tot een onderzoek en een verdere bespreking 
van  de  door  Raad  ambtshalve  opgeworpen  middelen  aangezien  deze  niet  tot  een  ruimere 
vernietiging aanleiding kunnen geven. 
 
 

VII. 

KOSTEN VAN HET GEDING 

 
1. 
In  zoverre  de  verwerende  partij  in  haar  antwoordnota  de  Raad  evenwel  kennelijk  zonder  meer 
verzoekt om ‘in bijkomende orde en in voorkomend geval’ de kosten ten laste van het Vlaamse 
Gewest te leggen, is de Raad van oordeel dat niet ingezien kan worden hoe het Vlaamse Gewest 
in  de  voorliggende  aangelegenheid  kan  aangemerkt  worden  als  de  partij  die  ten  gronde  in  het 
ongelijk wordt gesteld, zoals wordt bedoeld in artikel 4.8.26, §2, eerste lid VCRO. 
 
2. 
In  het  tussenarrest  van  15  december 2010  (nr.  A/2010/0046)  heeft  de Raad  vastgesteld  dat  de 
tweede verzoekende partij  de voor haar kennelijk nadelige vergunningsbeslissing van 8 oktober 
2009  van  het  college  van  burgemeester  en  schepenen  van  de  gemeente  Lebbeke  niet  heeft 
bestreden  door  middel  van  het  daartoe  openstaande  administratief  beroep  bij  de  verwerende 
partij. Gelet op artikel 4.8.16, §1, tweede lid VCRO diende de Raad vast te stellen dat de tweede 
verzoekende  partij  heeft  verzaakt  aan  haar  recht  om  zich  tot  de  Raad  te  wenden  en  dat  het 
beroep  van  de  tweede  verzoekende  partij  als  onontvankelijk  dient  afgewezen  te  worden.  De 
kosten van het beroep van de tweede verzoekende partij dienen dan ook ten hare laste gelegd te 
worden. 
 
 
 
 
 
 
 
 
 
 
 
 
 
 
 
 
 
 
 

RvVb - 10 

 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. Het beroep van de eerste verzoekende partij wordt ontvankelijk en gegrond verklaard. 
 
2.  De  Raad  vernietigt  de  beslissing  van  de  verwerende  partij  van  4  februari  2010,  waarbij  het 
beroep  ingesteld  door  de  eerste  verzoekende  partij  tegen  het  besluit  van  het  college  van 
burgemeester  en  schepenen  van  de  gemeente  Lebbeke  van  8  oktober  2009  houdende  het 
verlenen van een stedenbouwkundige vergunning aan de tweede tussenkomende partij voor het 
bouwen van paardenstallen niet wordt ingewilligd en waarbij wordt gesteld dat het besluit van het 
college van burgemeester en schepenen van Lebbeke haar rechtskracht herneemt. 
   
3. De Raad beveelt de verwerende partij een nieuwe beslissing te nemen over het administratief 
beroep  van  de  eerste  verzoekende  partij  en  dit  binnen  een  termijn  van  3  maanden  te  rekenen 
vanaf de betekening van het huidig arrest. 
 
4. De kosten van het beroep van de eerste verzoekende partij, bepaald op 175 euro, komen ten 
laste  van  de  verwerende  partij.  De  kosten  van  het  beroep  van  de  tweede  verzoekende  partij, 
bepaald op 175 euro, komen te laste van de tweede verzoekende partij. 
 
 
Dit  arrest  is  uitgesproken  te  Brussel,  in  openbare  terechtzitting  op  20  april  2011,  door  de Raad 
voor Vergunningsbetwistingen, derde kamer, samengesteld uit: 
 
 
Filip VAN ACKER, 
 
 
 
Eddie CLYBOUW, 
 
 
De griffier, 
 
 
 
 
 
Eddie CLYBOUW 
 

De voorzitter van de derde kamer, 

voorzitter van de derde kamer, 

Filip VAN ACKER 

met bijstand van 

griffier. 

 

 

 

 

 

 

 

 

 

 

 

RvVb - 11 

 

