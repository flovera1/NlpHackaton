 

 

 
 
In zake: 
 
 
 
 
 
 
 
 
 
 
 
 
 
 
 
 
 
 
 
Tussenkomende 
partij: 
 

RAAD VOOR VERGUNNINGSBETWISTINGEN 

TUSSENARREST 

nr. A/2010/0032 van 12 oktober 2010 

in de zaak 2010/0172/A/2/0153 

het  college  van  burgemeester  en  schepenen  van  de  gemeente 
Riemst 
 
bijgestaan en vertegenwoordigd door: 
advocaat Wim MERTENS 
kantoor houdende te 3580 Beringen, Scheigoorstraat 5 
bij wie keuze van woonplaats wordt gedaan 
 
verzoekende partij 
 
tegen: 
 
de deputatie van de provincieraad van LIMBURG 
 
bijgestaan en vertegenwoordigd door: 
de heer Tom ROOSEN, bestuurssecretaris 
 
verwerende partij 
 
 
de ......... 
 
bijgestaan en vertegenwoordigd door: 
advocaten Bert ROELANDTS en Karin DE ROO 
kantoor houdende te 9000 Gent, Kasteellaan 141 
bij wie keuze van woonplaats wordt gedaan 
 

 
 

I. 

VOORWERP VAN DE VORDERING 

 
De  vordering  ingesteld  bij aangetekende brief van  22  januari  2010  strekt  tot  de vernietiging  van 
de  beslissing  van  de  deputatie  van  de  provincieraad  van  Limburg  op  datum  van  23  december 
2009,  waarbij  het  administratief  beroep, 
tegen  de 
weigeringsbeslissing van het college van burgemeester en schepenen van de gemeente Riemst 
van 27 augustus 2009 werd ingewilligd, en een voorwaardelijke stedenbouwkundige vergunning 
wordt verleend voor het bouwen van een winkelruimte met gevellogo’s op een perceel gelegen te 
........., ten kadaster gekend onder .......... 
 

ingesteld  namens  de 

 

......... 

RvVb - 1 

 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een afschrift van het  administratief 
dossier  neergelegd.  De  verzoekende  partij  heeft  een  wederantwoordnota  ingediend.  De 
tussenkomende partij heeft een schriftelijke uiteenzetting gegeven overeenkomstig artikel 4.8.19, 
§3 VCRO. 
 
De partijen zijn opgeroepen voor de openbare terechtzitting van 7 september 2010. 
 
Kamervoorzitter Hilde LIEVENS heeft verslag uitgebracht. 
 
Advocaat  Barbara  SPAPEN  die  loco  advocaat Wim  MERTENS  verschijnt  voor  de  verzoekende 
partij,  de  heer  Tom  ROOSEN  die  verschijnt  voor  de  verwerende  partij  en  advocaat  Karin  DE 
ROO die verschijnt voor de tussenkomende partij, zijn gehoord. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
......... vraagt met een op 30 maart 2010 ter post aangetekend verzoekschrift om in het geding te 
mogen tussenkomen. 
 
De voorzitter van de tweede kamer heeft vastgesteld, met een beschikking van 27 april 2010, dat 
er  grond  is  om  het  verzoek  in  te  willigen  en  dat  de  verzoeker  tot  tussenkomst  kan  worden 
aangemerkt als belanghebbende in de zin van artikel 4.8.16, §1, eerste lid VCRO voor wat betreft 
de behandeling van de vordering tot annulatie. 
 
 

IV. 

FEITEN 

 
Met  een  ontvangstbewijs  van  20  januari  2009  wordt  door  de  tussenkomende  partij  een 
stedenbouwkundige  aanvraag  ingediend  strekkende  tot  het  bouwen  van  een  tuincentrum,  na 
afbraak van een bestaand kantoorgebouw. 
 
Het perceel is, volgens de bestemmingsvoorschriften van het bij koninklijk besluit van 5 april 1977 
vastgesteld  gewestplan  Sint-Truiden  -  Tongeren,  voor  de  eerste  50  meter  gelegen  in  een 
woongebied met landelijk karakter en vervolgens in agrarisch gebied. Het perceel is niet gelegen 
binnen  de  grenzen  van  een  goedgekeurd  bijzonder  plan  van  aanleg  of  gemeentelijk  ruimtelijk 
uitvoeringsplan,  noch  binnen  de  grenzen  van  een  behoorlijk  vergunde  en  niet  vervallen 
verkaveling. 
 
Tijdens het georganiseerde  openbare  onderzoek werden 7 bezwaarschriften  ingediend  en  deze 
bezwaren werden deels gegrond bevonden. 
 
In  haar  verslag  van  30  juli  2009  geeft  de  gemeentelijke  stedenbouwkundige  ambtenaar  het 
volgende advies: 
 

“… 

RvVb - 2 

 

 
Overwegende dat  het  vorige bouwaanvraagdossier  dd.19.03.2007 werd besproken  op  het 
Agentschap R-O Vlaanderen;  
Overwegende  dat  het  huidige  dossier  dd.04.03.2009  werd  besproken  op  de  GECORO 
Riemst; dat tijdens deze bespreking werd gesteld dat: 
-  het aantal m² verharding en de korrelgrootte van het gebouw te groot zijn in verhouding 

tot de grootte van het perceel; 

-  er nauwelijks sprake is van buffering ten opzichte van de naastliggende woningen; 
-  er  gebouwd  wordt  tot  op  de  50m-grens  waardoor  er  zeer  weinig  afstand  is  tussen  de 

nieuwe en bestaande constructies; 

-  de verdieping in de handelsruimte verduidelijkt moet worden; 
-  het voldoende aantal parkings in vraag wordt gesteld; 
-  er geen uitspraak kan worden gedaan over het al dan niet bovenlokale karakter gezien 

de ontbrekende definitie van ‘bovenlokaal’; 

-  de  functie  .........  en  de  mogelijke  impact  op  de  bestaande  lokale  handelaars  bekeken 

dient te worden in de socio-economische aanvraag. 

Overwegende  het  voorwaardelijk  gunstige  advies  van  de  Zuid-Oost  Limburgse 
Archeologische Dienst; 
Overwegende het voorwaardelijk gunstige advies van de cvba Infrax; 
Overwegende het voorwaardelijk gunstige advies van de Brandweer te Tongeren; 
Overwegende het voorwaardelijk gunstige advies van de vzw Toegankelijkheidsbureau; 
Overwegende  het  gunstige  advies  van  het  Agentschap  Wegen  en  Verkeer,  Wegen  en 
Verkeer – District Tongeren. 
Overwegende dat de ......... gebruikt wordt als uitrit vanaf de graancentrale; dat verkeer op 
de ......... zich niet kan kruisen en dat uit het MOBER blijkt dat het mogelijks kan voorkomen 
dat verkeer zich opstelt op de N79; 
Overwegende dat de oppervlakte van de verharding en de korrelgrootte van het gebouw te 
groot zijn ten opzichte van de grootte van het perceel; 
Overwegende dat er nauwelijks sprake is van buffering ten opzichte van de naastliggende 
woningen; 
Overwegende dat er gebouwd wordt tot op de 50m-grens waardoor er zeer weinig afstand 
is tussen de nieuwe en bestaande constructies; 
Overwegende dat de verdieping in de handelsruimte verduidelijkt moet worden; zo wordt er 
wel  een  tussenvloer  voorzien  maar  wordt  er  geen  bestemming  gegeven  of  een  trap 
voorzien; 
Overwegende  dat  het  voldoende  aantal  parkings  in  vraag  wordt  gesteld;  dat  volgens  de 
parkeerkencijfers er voor grootschalige detailhandel in niet-stedelijk gebied minimum 6,5 en 
maximum 8,5 parkeerplaatsen per 100m² bruto vloeroppervlakte moeten worden voorzien; 
Overwegende dat het voorstel zich ruimtelijk niet goed inpast in de omgeving. 
Algemene conclusie 
ONGUNSTIG voor het afbreken van een kantoor en het bouwen van een winkelruimte met 
gevellogo’s.”” 
Overwegende  dat  het  college  van  burgemeester  en  schepenen  van  de  gemeente  Riemst 
volledig  kan  instemmen  met  het  gemotiveerd  ongunstige  advies  dd.2009-07-30  van  de 
gemeentelijk  stedenbouwkundig  ambtenaar;  dat  ook  kan  ingestemd  worden  met  de 
overwegingen die geleid hebben tot dit advies;  
Overwegende dat het schepencollege ook volledig akkoord kan gaan met de behandeling 
van de ingediende bezwaren; 
Uit bovenstaande motivering blijkt dat de aanvraag in overeenstemming is met de wettelijke 
bepalingen inzake ruimtelijke ordening maar dat het voorgestelde ontwerp niet bestaanbaar 
is met de goede plaatselijke ordening en met zijn onmiddellijke omgeving. 
Het beschikkende gedeelte ervan luidt als volgt : 

RvVb - 3 

 

ONGUNSTIG voor het afbreken van een kantoor en het bouwen van een winkelruimte met 
gevellogo’s. 
 
…” 

 
Het  college  van  burgemeester  en  schepenen  van  de  gemeente  Riemst  weigerde  de 
stedenbouwkundige  vergunning  bij  besluit  van  27  augustus  2009  op  grond  van  volgende 
overwegingen: 
 

“… 
 
Overwegende  dat  het  college  van  burgemeester  en  schepenen  van  de  gemeente  Riemst 
volledig  kan  instemmen  met  het  gemotiveerd  ongunstige  advies  dd.2009-07-30  van  de 
gemeentelijk  stedenbouwkundig  ambtenaar;  dat  ook  kan  ingestemd  worden  met  de 
overwegingen die geleid hebben tot dit advies;  
Overwegende dat het schepencollege ook volledig akkoord kan gaan met de behandeling 
van de ingediende bezwaren; 
Uit bovenstaande motivering blijkt dat de aanvraag in overeenstemming is met de wettelijke 
bepalingen inzake ruimtelijke ordening maar dat het voorgestelde ontwerp niet bestaanbaar 
is met de goede plaatselijke ordening en met zijn onmiddellijke omgeving. 
 
…” 

 
De  tussenkomende  partij  tekende  tegen  dit  weigeringsbesluit  administratief  beroep  aan  bij  de 
verwerende partij. 
 
In zijn verslag van 24 november 2009 adviseerde de provinciale stedenbouwkundige ambtenaar 
de  verwerende  partij  om  het  beroep  van  de  tussenkomende  partij  niet  in  te  willigen.  De 
provinciale stedenbouwkundige ambtenaar doet hierbij de volgende overwegingen gelden: 
 

“… 
 
Verenigbaarheid met de goede ruimtelijke ordening 
 
Het  dossier  werd  niet  voor  advies  aan  de  gewestelijke  stedenbouwkundige  ambtenaar 
voorgelegd.  De  aanvraag  werd  door  het  college  van  burgemeester  en  schepenen 
geweigerd  op  basis  van  de  ingediende  klachten  en  van  het  advies  van  de  gemeentelijke 
stedenbouwkundige ambtenaar, meer specifiek: 

o  dat  de  .........  gebruikt  wordt  als  uitrit  vanaf  de  graancentrale;  dat  verkeer  op  de 
.........  zich  niet  kan  kruisen  en  dat  uit  het  MOBER  blijkt  dat  het  mogelijks  kan 
voorkomen dat verkeer zich opstelt op de N79; 

o  dat de oppervlakte van de verharding en de korrelgrootte van het gebouw te groot 

zijn ten opzichte van de grootte van het perceel; 

o  dat  er  nauwelijks  sprake  is  van  buffering  ten  opzichte  van  de  naastliggende 

woningen; 

o  dat  er  gebouwd  wordt  tot  op  de  50m-grens  waardoor  er  zeer  weinig  afstand  is 

tussen de nieuwe en bestaande constructies; 

o  dat  de  verdieping  in  de  handelsruimte  verduidelijkt  moet  worden;  zo  wordt  er  wel 
een  tussenvloer  voorzien  maar  wordt  er  geen  bestemming  gegeven  of  een  trap 
voorzien; 

o  dat  het  voldoende  aantal  parkings  in  vraag  wordt  gesteld;  dat  volgens  de 
in  niet-stedelijk  gebied 

parkeerkencijfers  er  voor  grootschalige  detailhandel 

RvVb - 4 

 

 

minimum  6,5  en  maximum  8,5  parkeerplaatsen  per  100m²  bruto  vloeroppervlakte 
moeten worden voorzien; 

o  dat het voorstel zich ruimtelijk niet goed inpast in de omgeving; 

 
Dit standpunt wordt niet bijgetreden om volgende redenen: 
 
Er  werden  7  bezwaarschriften  ingediend  waarvan  6  door  handelaars  of  verenigingen  van 
handelaars van Riemst en één door een lid van de gemeenteraad van Riemst. 
Deze klachten hebben uiteraard een socio-economische achtergrond en zijn gebaseerd op 
volgende motieven: 

o  de voorgestelde handel is van bovenlokaal belang en hoort niet thuis in Riemst (1); 
o  de  inplanting  van  deze  nieuwe  grootschalige  handel  is  strijdig  met  de  ruimtelijke 
structuurplanning  op  gemeentelijk  niveau  inzake  de  handel  langs  de  gewestweg 
N79 (Tongeren-Maastricht) (2); 

 
Wat  de  aard  van  de  handel  betreft  kan  enkel  worden  gesteld  dat  bijna  in  iedere 
(1) 
Zuid Limburgse gemeente een .........  tuincentrum  voorkomt. Deze handelszaken zijn voor 
een  groot  stuk  gerelateerd  aan  de 
landbouwproductie  gezien  dierenvoeding, 
dierenverzorgingsproducten,  kamerplantenartikelen,  meststoffen,  tuingereedschap  e.a.  te 
koop  worden  aangeboden.  Voor  dergelijk  assortiment  is  een  netto  winkeloppervlakte  van 
730 M2 gebruikelijk en zeker niet overdreven. 

(2) 
Wat  de  bepalingen  in  het  GRS  betreft  moet  worden  gesteld  dat  het  project  zich 
inpast  in  de  kern  van Riemst,  zijnde  het hoofddorp,  en  dat  het  goedgekeurd  gemeentelijk 
ruimtelijk structuurplan voor wat betreft de bebouwing langs de ......... in de kern van Riemst 
(blz.  53  richtinggevend  gedeelte  :  sequentie  6,  segment  1)  bepaalt  “…de  realisatie  van 
nieuwe  lokale  handelsvestigingen  is  mogelijk.  Nieuwe  vestigingen  die  het  lokale  niveau 
overstijgen  worden  niet  toegelaten.  Bestaande  bovenlokale  vestigingen  mogen  blijven  en 
eventueel  uitbreiden  zodat  ze  economisch  leefbaar  zijn.  De  uitbreiding  van  het  aantal 
handelspanden zal beperkt blijven omdat dit segment volledig bebouwd is en in de meerderheid 
van de panden nu reeds een handels- of horecazaak gevestigd is…”; Het project kan derhalve 
beschouwd kan worden als zijnde kernversterkend of kernaanvullend en niet strijdig met de 
beleidsbepalingen “handel” in de structuurplan voor de kern Riemst. 

 

Het  college  van  burgemeester  en  schepenen  heeft  tevens  opmerkingen  inzake  de 
verkeersontsluiting langs de N79 (3), de oppervlakte van de parking en de buffering ervan 
(4), en inzake de inplanting en integratie van de ontworpen constructie (5). 
 
 
(3) 
Wat betreft  de verkeersontsluiting langs de N79 moet worden opgemerkt dat een 
eerste  aanvraag  voor  een  handelsproject  op  kwestieuze  locatie  werd  geweigerd,  o.a.  op 
basis van een ongunstig advies van het AWV waarbij werd gesteld dat voor het dossier een 
mobiliteitseffecten rapport (MOBER) moest opgesteld worden. Dit MOBER werd opgesteld 
door  het  studieburo  verantwoordelijk  voor  de  studie  van  de  ontworpen  rotonde  op  het 
kruispunt  van  Riemst.  Op  basis  van  dit  MOBER,  waarin  2  ontsluitingsvarianten  voor  de 
parking  worden  voorgesteld,  adviseerde  AWV  in  onderhavig  dossier  gunstig  voor  het 
ontsluitingvoorstel 2 van de MOBER (zoals ook opgenomen in ontwerp). 
 
(4) 
Wat  betreft  de  oppervlakte  van  de  parking  en  de  voorgestelde  groenbuffer  kan 
gesteld kan worden dat een parkeerplaats voor 21 wagens voldoende moet  zijn voor een 
handel  met  dergelijk  specifiek  assortiment.  Tevens  heeft  de  gemeente  Riemst  geen 
gemeentelijke  bouwverordening  inzake  parkeerplaatsen.  Door  de  aanpalende  eigenaars 
werden  volgens  de  gegevens  van  het  dossier  geen  klachten  ingediend.  Wat  betreft  de 

RvVb - 5 

 

bufferbeplanting tegen de perceelsgrenzen voorziet het ontwerp een volledig te beplanten 
strook van 5,50 meter breedte voorziet ten opzichte van de private tuin links. Ten opzichte 
van  de  private  tuin  rechts  kan  de  deputatie  een  te  beplanten  strook  van  2  meter  breedte 
opleggen. 
 
(5) 
Wat betreft de integratie van het gebouw in zijn omgeving kan gesteld worden dat 
het ontwerp een neutraal volume voorziet, afgewerkt in duurzame kleinschalige materialen. 
Een  onesthetisch  gebouw  wordt  afgebroken,  de  achterliggende  verouderde  industriële 
gebouwen worden aan het zicht onttrokken. 
 
(6) 

Wat  betreft  het  aspect  ruimte  voor  water  ontbreekt  het  advies  van  de  VMM. 
Terzake is het dossier onvolledig. 

 
De  aanvraag  wordt,  gelet  op  het  ontbreken  van  het  wateradvies,  voorlopig,  ongunstig 
geadviseerd. 
Het advies van de VMM werd gevraagd. 
Een  eventuele  stedenbouwkundige  vergunning  van  de  deputatie  kan  enkel  verleend 
worden onder de voorwaarden van het advies van de brandweer, van het advies van AWV, 
van  het  advies  van  de  VMM,  en  onder  de  voorwaarde  dat  tegen  de  rechter  zijdelingse 
perceelsgrens een groenbuffer van minimum 2 meter breedte wordt aangelegd. 
 
…” 
 

 
De Vlaamse Milieumaatschappij gaf op 10 december 2009 een gunstig advies. 
 
Na een vertegenwoordiger van de tussenkomende partij en diens raadsman gehoord te hebben 
op 24 november 2009 en gegeven het verslag van de provinciale stedenbouwkundige ambtenaar 
van 19 november 2009, oordeelt de verwerende partij op 23 december 2009 dat het beroep van 
de  tussenkomende  partij  wordt  ingewilligd  en  dat  de  stedenbouwkundige  vergunning  voor  het 
afbreken  van  een  kantoor  en  het  bouwen  van  een  winkelruimte  met  gevellogo’s  kan  verleend 
worden aan de tussenkomende partij. 
 
De  verwerende  partij  sluit  zich  hierbij  volledig  aan  bij  het  verslag  van  de  provinciale 
stedenbouwkundige ambtenaar en eindigt met de volgende overwegingen: 
 

“… 
Overwegende dat de deputatie naar aanleiding van de beroepsprocedure het ontbrekende 
advies van de Vlaamse Milieumaatschappij heeft gevraagd; dat dit advies, toegekomen op 
10 december 2009; dat wat betreft het aspect ruimte voor water gunstig is onder volgende 
voorwaarden : 

o  de  afwatering  van  de  nieuwe  asfaltverharding  moet,  indien  ook  de  bestaande 
funderingslaag  wordt 
de 
dimentioneringsvoorwaarden  van  de  gewestelijke  stedenbouwkundige  verordening 
van 1 oktober 2004 inzake buffering met vertraagde afvoer; 

gecompenseerd  worden 

vervangen, 

conform 

o  voor  de  eventuele  bronbemalingen  moet  worden  voldaan  aan  de  VLAREM 
reglementering (melding of vergunningsplicht, naargelang de ligging of het debiet per 
dag); 

o  voor  de  eventuele  lozing  van  bemalingswater  moet  voldaan  worden  aan  artikel 

6.2.2.1.2 §5 van VLAREM II; 

 

RvVb - 6 

 

Overwegende  dat  het  ontwerp  ruimtelijk  inpasbaar  is  en  voor  vergunning  in  aanmerking 
komt; dat het beroep kan worden ingewilligd onder volgende voorwaarden : 

o  dat  ten  opzichte  van  de  rechts  aanpalende  eigendom  een  1,50  meter  brede 
in  streekeigen  beplanting  en  dit  binnen  de 

groenbuffer  wordt  voorzien 
uitvoeringstermijn van onderhavige vergunning; 

o  dat 

de 

brandveiligheid 

en 

betreffende 

de 
evacuatievoorzieningen van de constructie het advies van de brandweer strikt wordt 
gevolgd; 

brandweerstand, 

de 

o  dat het advies van VMM strikt wordt gevolgd, meer specifiek : 

- de  afwatering  van  de  nieuwe  asfaltverharding  moet,  indien  ook  de  bestaande 
funderingslaag  wordt 
conform  de 
dimentioneringsvoorwaarden  van  de  gewestelijke  stedenbouwkundige  verordening 
van 1 oktober 2004 inzake buffering met vertraagde afvoer; 

vervangen,  gecompenseerd  worden 

- voor  de  eventuele  bronbemalingen  moet  worden  voldaan  aan  de  VLAREM 
reglementering  (melding  of  vergunningsplicht,  naargelang  de  ligging  of  het  debiet 
per dag); 

- voor  de  eventuele  lozing  van  bemalingswater  moet  voldaan  worden  aan  artikel 

6.2.2.1.2 §5 van VLAREM II. 

o  dat  het  advies  van  het  Agentschap  Wegen  en  Verkeer  van  9  juli  2009  strikt  wordt 

gevolgd; 

 
…” 

 
Dit is de bestreden beslissing. 
 
 

V. 

ONTVANKELIJKHEID VAN DE VORDERING TOT ANNULATIE 

 

A.  Ontvankelijkheid ratione temporis 

 
De bestreden beslissing werd aan de verzoekende partij betekend per aangetekende brief van 24 
december 2009. 
 
Het door de verzoekende partij ingestelde beroep, bij aangetekende brief van 22 januari 2010, is 
dus tijdig. 
 
 

B.  Aanvullende stukken 

 
De verzoekende partij deelt met aangetekende brief van 2 februari 2010 nog bijkomende stukken 
mee, in aanvulling op haar inleidend verzoekschrift. 
 
Aangezien deze stukken werden ingediend buiten de beroepstermijn van 30 dagen, dienen deze 
stukken uit de debatten te worden geweerd. 
 
 

C.  Hoedanigheid van de verzoekende partij 

 
Ter  openbare  terechtzitting  van  7  september  2010  heeft  de  Raad  aan  de  verzoekende  partij 
gevraagd om haar beslissing om in rechte op te treden neer te leggen. 
 

RvVb - 7 

 

De  raadsman  van  de  verzoekende  partij  heeft  een  stuk  neergelegd,  maar  bij  nader  inzien  blijkt 
dat  dit  gaat  om  het  door  het  college  genomen  besluit  van  29  juli  2010  tot  aanstelling  van  haar 
raadsman voor haar verdediging voor de Raad voor Vergunningsbetwistingen. 
 
Na het in beraad nemen van de zaak werd aan de Raad door de verzoekende partij een nieuw 
stuk bezorgd, met name het besluit van 21 januari 2010 waarin het college van burgemeester en 
schepenen  van  de  gemeente  Riemst  “akkoord  gaat  om  in  beroep  te  gaan  bij  de  Raad  van 
Vergunningsbetwistingen”. 
 
Het gaat hier dus om de beslissing om in rechte op te treden. 
 
Om  de  rechten  van  alle  partijen  in  het  geding,  evenals  een  goede  rechtsbedeling  te  vrijwaren, 
past het dit nieuw stuk in de debatten te brengen en is het aangewezen dat aan de partijen de 
mogelijkheid wordt geboden om tegenspraak te voeren over dit nieuwe stuk. Dit stuk kan immers 
een weerslag hebben op de ontvankelijkheid van de ingestelde vordering, wat de openbare orde 
aanbelangt. 
 
De Raad is van oordeel dat het passend voorkomt dat de verzoekende partij in eerste instantie 
aangeeft  op  welk  onderdeel  van  artikel  4.8.16,  §1,  eerste  lid,  1°  tot  en  met  6°  VCRO  zij  haar 
vordering baseert. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. De Raad beveelt de heropening van de debatten. 
 
2. De Raad beveelt de verzoekende partij om binnen een termijn van vijftien dagen, die ingaat de 
dag  na  deze  van  de  betekening  van  huidig  arrest,  met  een  aanvullende  nota  een  antwoord  te 
verschaffen  op  de  vraag  op  welk  onderdeel  van  artikel  4.8.16,  §1,  eerste  lid,  1°  tot  en  met  6 
VCRO zij haar vordering baseert. 
 
3. De verwerende partij en de tussenkomende partij worden uitgenodigd om binnen een termijn 
van vijftien dagen, die ingaat de dag na deze van de betekening door de griffie van de Raad van 
de in sub 2 vermelde nota van de verzoekende partij, met een aanvullende nota een eventuele 
repliek te formuleren op de in sub 2 vermelde nota van de verzoekende partij. 
 
4. De uitspraak over de kosten wordt uitgesteld tot de beslissing ten gronde. 
 
Dit arrest is uitgesproken te Brussel, in openbare terechtzitting op 12 oktober 2010, door de Raad 
voor Vergunningsbetwistingen, tweede kamer, samengesteld uit: 
 
 
Hilde LIEVENS, 
 
 
 
 
Hildegard PETTENS,  toegevoegd griffier. 
 
 
 
 

voorzitter van de tweede kamer, 

met bijstand van 

 

 

RvVb - 8 

 

De toegevoegd griffier, 
 
 
 
 
 
Hildegard PETTENS 

 

 

 

 

 

De voorzitter van de tweede kamer, 

Hilde LIEVENS 

RvVb - 9 

 

