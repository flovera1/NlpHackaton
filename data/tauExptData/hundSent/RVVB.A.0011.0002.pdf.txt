RAAD VOOR VERGUNNINGSBETWISTINGEN 

ARREST 

nr. A/2011/0002 van 19 januari 2011 

in de zaak 2010/0428/A/3/0386 

de  GEWESTELIJKE  STEDENBOUWKUNDIGE  AMBTENAAR  van  het 
Agentschap Ruimte en Erfgoed, afdeling Oost-Vlaanderen 
 
bijgestaan en vertegenwoordigd door: 
advocaat Paul AERTS 
kantoor houdende te 9000 Gent, Coupure 5 
bij wie keuze van woonplaats wordt gedaan 
 
verzoekende partij 
 
tegen: 
 
de deputatie van de provincieraad van OOST-VLAANDEREN 
 
vertegenwoordigd door: 
mevrouw Kaat VAN KEYMEULEN 
 
verwerende partij 
 

 

 

 
 
In zake: 
 
 
 
 
 
 
 
 
 
 
 
 
 
 
 

 
 

I. 

VOORWERP VAN DE VORDERING 

 
De  vordering,  ingesteld  bij aangetekende brief van  3  mei  2010,  strekt  tot  de vernietiging  van  de 
beslissing  van  de  deputatie  van  de  provincieraad  van  Oost-Vlaanderen op  datum  van  25 maart 
2010, waarbij het administratief beroep van ......... tegen het besluit van 17 februari 2009 van het 
college  van  burgemeester  en  schepenen  van  de  gemeente  Erpe-Mere  tot  het  weigeren  van  de 
vergunning  tot  het  verkavelen  van  een  perceel,  gelegen  te  .........  en  met  als  kadastrale 
omschrijving  .........,  wordt  ingewilligd  en  waarbij  de  vergunning  wordt  verleend  volgens  het 
ingediend plan,  op  voorwaarde  dat  de  woning  dermate  wordt  ingeplant,  dat  links  een  bouwvrije 
strook  van  minstens  5,00m  ontstaat,  en  met  behoud  van  de  voorbouwlijn  van  de  woning  met 
huisnummer .......... 
 
 

II. 

VERLOOP VAN DE RECHTSPLEGING 

 
De  verwerende  partij  heeft  geen  antwoordnota  ingediend.  Zij  heeft  wel  een afschrift van het 
administratief dossier neergelegd. De verzoekende partij heeft een toelichtende nota ingediend. 
 
De partijen zijn opgeroepen voor de openbare terechtzitting van 8 december 2010. 
 
Kamervoorzitter Filip VAN ACKER heeft verslag uitgebracht. 
 
Advocaat 
loco  advocaat  Paul  AERTS  verschijnt  voor  de 
verzoekende partij en mevrouw Kaat VAN KEYMEULEN die verschijnt voor de verwerende partij, 
zijn gehoord. 

Inneke  BOCKSTAELE  die 

RvVb - 1 

 

 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

FEITEN 

 
Op  29  september  2008  (datum  van  het  ontvangstbewijs)  dient  .........  bij  het  college  van 
burgemeester  en  schepenen  van  de  gemeente  Erpe-Mere  een  verkavelingsaanvraag  in.  De 
aanvraag heeft betrekking op een perceel, gelegen te ......... en met als kadastrale omschrijving 
.......... 
 
Het perceel grenst niet onmiddellijk aan de .......... Het is vanaf die straat bereikbaar via een met 
asfalt  verharde  buurtweg  nr.  .........,  die  ook  toegang  geeft  tot  het  pand,  bekend  als  ..........  Het 
perceel  waarop  vermeld pand  staat, is lot  1  volgens  huidige  aanvraag. De aanvraag  voorziet in 
feite  in  de  afsplitsing  van  een deel  van de  bijhorende  tuin,  bestemd  voor  de  oprichting  van een 
vrijstaande woning. Vooraan het perceel is een houten carport toegestaan. Alle nutsleidingen zijn 
aanwezig.  
 
Het perceel is, zo blijkt uit de bestemmingsvoorschriften van het bij koninklijk besluit van 30 mei 
1978  vastgesteld  gewestplan  Aalst-Ninove-Geraardsbergen-Zottegem,  deels  gelegen 
in 
woongebied met landelijk karakter en deels in natuurgebied.  
 
Het perceel is niet gelegen binnen de grenzen van een goedgekeurd bijzonder plan van aanleg of 
ruimtelijk  uitvoeringsplan,  noch  binnen  de  contouren  van  een  behoorlijk  vergunde  en  niet 
vervallen  verkaveling.  Het  perceel  is  gelegen  binnen  het  gezichtsveld  van  een  beschermd 
monument. 
 
Ter  gelegenheid  van  het  openbaar  onderzoek,  gehouden  van  6  oktober  2008  tot  en  met  4 
november 2008, werden geen bezwaarschriften ingediend.  
 
Het advies van 13 oktober 2008 van Aquafin is voorwaardelijk gunstig. Het advies van 20 oktober 
2008  van  TMVW  is  voorwaardelijk  gunstig.  Het  advies  van  23  oktober  2008  van  de  provinciale 
dienst Waterlopen is gunstig. Het advies van 31 oktober 2008 van het Agentschap Natuur en Bos 
is gunstig. 
 
Het  advies  van  17  november  2008  van  het  Agentschap  RO-Vlaanderen  (thans  het  Agentschap 
Ruimte en Erfgoed), cel Onroerend Erfgoed, is ongunstig: 
 

“… 
Het  perceel  is  niet  gelegen  binnen  de  omschrijving  van  een  beschermd  monument  of 
stads-  of  dorpsgezicht  en  is  evenmin  opgenomen  in  de  Inventaris  van  het  bouwkundig 
erfgoed, maar wel binnen het gezichtsveld van een beschermd monument. 
 
De huidige woning is de laatste van een rij voor het agrarisch gebied. Rond de woning ligt 
een  aangelegde  tuin  met  erfgoedwaarde.  Het  afsplitsen  van  een  perceel  zal  deze 
erfgoedwaarde  schaden.  Anderzijds 
landschappelijk  oogpunt  niet 
aangewezen om nog een nieuwe woning in te planten op die plaats. 
…” 

is  het  vanuit 

 

RvVb - 2 

 

Het  advies  van  2  december  2008  van  het  college  van  burgemeester  en  schepenen  van  de 
gemeente  Erpe-Mere  is  gunstig,  behalve  voor  wat  betreft  de  carport  in  de  voortuinstrook,  op 
voorwaarde dat: 
 
 

“… 
-  de  bouwdiepte  op  het  gelijkvloers  tot  maximum  17,50  en  op  de  verdieping  tot 

maximum 12,00m beperkt wordt 

-  het peil van het gelijkvloers maximum 0,35m boven het peil van de weg en/of van het 

omliggend maaiveld ligt 

-  de hoogte van het hoofdgebouw tot 6,00m beperkt wordt 
-  de woning wordt afgewerkt met een zadel-, tent- of schilddak, met hellend vlak tussen 
30° en 45°, en een plat of licht hellend dak voor die gedeelten van het gelijkvloers die 
zich niet onder het hellend dak bevinden, hoogte 3,00m 

-  de  adviezen  van  de  nutsmaatschappijen  nageleefd  worden,  evenals  het  advies  van 

Aquafin.  

Dakuitbouwen zijn niet toegestaan. 
De carport in de voortuinstrook is niet toegestaan. 
…”   

 
De  gewestelijke  stedenbouwkundige  ambtenaar  verleent  op  2  februari  2009  een  ongunstig 
advies. Hij laat de volgende motivering gelden: 
 

“… 
Beschrijving van de omgeving en de aanvraag 
 
De  aanvraag  heeft  betrekking  op  een  verkaveling voor  2  loten;  de  verkaveling  is  gelegen 
buiten de dorpskern van .........; lot 1 is een bestaande woning; lot 2 is bestemd voor een 
nieuwe  woning,  type  open  bebouwing;  de  bedoeling  is  een  woning  te  bouwen  met  2 
bouwlagen en met een bouwbreedte die maximaal 18m kan bedragen; de nieuwe woning 
zou komen in de grote tuin van de bestaande woning; volgens het ongunstig advies van de 
cel Onroerend Erfgoed bezit deze tuin een belangrijke erfgoedwaarde; 
  
Beoordeling van de goede ruimtelijke ordening 
 
De aanvraag dient ongunstig geadviseerd te worden; 
-  De  voorgenomen  bouw  van  een  nieuwe  woning  betekent  dat  de  bestaande 

waardevolle tuin met erfgoedwaarde gedeeltelijk moet verdwijnen; 

-  Volgens de uitgevoerde zonegrensbepaling is lot 2 slechts over een breedte van 10m 
gelegen  in  landelijk  woongebied;  de  rest  is  gelegen  in  natuurgebied;  wanneer  men 
rekening  houdt  met  de  bouwvrije  zijtuinstroken,  zowel  links  ten  overstaan  van  de 
bestaande  woning,  als  rechts  ten  overstaan  van  het  natuurgebied,  is  er  geen  ruimte 
meer voor neen nieuwe woning; 

-  De  uitstulping  van  het  landelijk  woongebied  aldaar  is  bedoeld  om  de  woning  met 
huisnummer ......... (zijnde de woning op lot 1) te betrekken in het landelijk woongebied; 
dit  betekent  niet  dat  daarnaast  nog  eens  een  woning  kan  gebouwd  worden;  dit  zou 
ruimtelijk-planologisch gezien niet verantwoord zijn; 

 
Algemene conclusie 
 
De aanvraag is niet voor vergunning vatbaar 
…” 

 

RvVb - 3 

 

Gegeven het advies van de gewestelijke stedenbouwkundige ambtenaar, weigert het college van 
burgemeester  en  schepenen  van  de  gemeente  Erpe-Mere  op  17  februari  2009  de  gevraagde 
stedenbouwkundige vergunning.  
 
Tegen  deze  weigeringsbeslissing  tekent  de  aanvrager  op  20  maart  2009  administratief  beroep 
aan bij de verwerende partij. 
 
Op 4 mei 2009 adviseert de dienst Ruimtelijke ordening en Stedenbouw om het beroep niet in te 
willigen en de vergunning niet te verlenen: 
 
 
 
 

“… 
2.5.2. De juridische aspecten 

Om  in  overeenstemming  te  zijn  met  de  geldende  gewestplanbepalingen  moet  minstens 
 het in natuurgebied gelegen terreindeel integraal uit de verkaveling gesloten worden, wat 
hier  niet  gebeurde.  Voorliggend  voorstel  voorziet  een  alleenstaande  woning op  lot  2  dat 
voor het grootste deel in natuurgebied gelegen is. 

 

Omtrent de grootte van het in woongebied met landelijk karakter gelegen en verkavelbaar 
terreindeel  verschilt  de  mening  van  de  gewestelijke  stedenbouwkundige  ambtenaar  van 
deze  van  de  aanvrager  en  van  de  gemeente.  Dit  element  is  evenwel  bepalend  voor  de 
beoordeling  van  deze  aanvraag,  in  het  bijzonder  de  vraag  hoe  breed  het  stuk  van  het 
terrein is dat in woongebied met landelijk karakter gelegen is. 
Hiervoor  dient  teruggegrepen  te  worden  naar  de  destijds  door  het  Ministerie  van  de 
Vlaamse Gemeenschap…kaartblad Oordegem 22/7. Wanneer op dit plan gezocht wordt 
naar  referenties van het  ingekleurde woongebied met  landelijk  karakter in de  omgeving, 
wordt  vastgesteld  dat  de  grenslijn  zoals  voorgesteld  bij  de  aanvraag  slechts  bij  
benadering de juiste is.   
 
Ongeacht  deze  vaststelling,  moet  geconcludeerd  worden  dat  het  resterende  terreindeel 
gelegen  in  woongebied  met  landelijk  karakter  te  klein  is  voor  de  inplanting  van  een 
alleenstaande woning met inbegrip van de tuinzone. 
 
Binnen het woongebied met landelijk karakter wordt volgens het verkavelingsplan op een 
bepaalde  plaats  slechts  een  1m  brede  bouwvrije  zijtuinstrook  gevrijwaard.  Dit  dient 
minimum  3m  te  zijn  aangezien  het  hier  gaat  om  een  buffer  tussen  een  zone  met  harde 
bestemming  (wonen)  en  zachte  bestemming  (natuur).  De  tuinzone  is  bijna  volledig 
gelegen in natuurgebied, wat niet aanvaardbaar is.    
… 
Terzijde wordt ook nog gesteld dat de locatie van de bestaande woning nr. ......... volgens 
het kadasterplan veel te ver naar achter ingeplant is ten opzichte van de laterale zijweg 
langsheen de .......... De voorgevelbouwlijn van woning nr. ......... komt op dezelfde hoogte 
van de achtergevellijn van de linksaanpalende woning nr. .......... 
Rekening houdend met het advies van de Cel Onroerend Erfgoed, waarin gesteld wordt 
dat het afsplitsen van een lot de erfgoedwaarde van de aangelegde tuin zal schaden, is 
het  niet  aangewezen  om  naaste  de  bestaande  woning  alsnog  een  nieuwe  woning  te 
voorzien. 
 
2.5.3. De goede ruimtelijke ordening 
 
Gelet op het hiervoor aangehaald onoverkomelijk legaliteitsbeletsel voor het verlenen van 
een verkavelingsvergunning, zijn verdere opportuniteitsafwegingen niet meer relevant 

RvVb - 4 

 

…” 

 
Na  de  aanvrager  en  zijn  raadsman  te  hebben  gehoord  op  20  mei  2009,  beslist  de  verwerende 
partij om het dossier in beraad te houden.  
 
Het  Agentschap  RO-Vlaanderen  (thans  het  Agentschap  Ruimte  &  Erfgoed),  afdeling  Oost-
Vlaanderen,  wordt  verzocht  een  ontegensprekelijke  zonegrensbepaling  uit  te  voeren.  Vermeld 
agentschap  bezorgt  met  een  brief  van  onbekende  datum  de  gevraagde  zonegrensbepaling.  De 
verwerende  partij  heeft  deze  brief,  blijkens  de  datum  van  de  ontvangststempel,  op  22  januari 
2010 ontvangen. 
 
In  een  aanvullend  verslag  van  10  februari  2010  adviseert  de  provinciale  stedenbouwkundige 
ambtenaar de verwerende partij opnieuw om het beroep niet in te willigen en de vergunning niet 
te verlenen. Hij merkt daarbij het volgende op: 
 
 

“… 
Met  het  schrijven  van  22  januari  2010  werd  een  planmatige  zonegrensbepaling 
meegestuurd vanwege de hoofddeskundige landmeter… 
 
Volgens deze meting ligt de zonegrens tussen het woongebied met landelijk karakter en 
het natuurgebied op de rechter perceelsgrens, en bedraagt de afstand van het begin van 
de  buurtweg  nr.  .........  tot  het  verste  punt  van  de  zonegrens  woongebied  met  landelijk 
karakter/natuurgebied ongeveer 100m. Dit laatste komt overeen met de afmetingen zoals 
voorgesteld in de aanvraag. Door deze nieuwe meting is de bouwvrije strook rechts (max. 
8m) volledig gelegen binnen het landelijk woongebied. Dit betekent echter nog steeds dat 
het resterende terreindeel gelegen in woongebied met landelijk karakter te klein is voor de 
inplanting  van  een  alleenstaande  woning  met  inbegrip  van  de  tuinzone.  Zoals  in  het 
advies van de gewestelijke stedenbouwkundige ambtenaar gesteld wordt, is de uitstulping 
van  het  landelijk  woongebied  aldaar  bedoeld  om  de  woning  met  huisnummer  ......... 
(zijnde  de  woning  op  lot1)  te  betrekken  in  het  landelijk  woongebied  en  betekent  dit  niet 
dat daarnaast nog eens een woning kan gebouwd worden. Dit zou, ook rekening houdend 
met de erfgoedwaarde van de tuin, ruimtelijk-planologisch gezien niet verantwoord zijn. 
 
Bijgevolg  kunnen  geen  nieuwe  elementen  aan  het  dossier  worden  toegevoegd  die 
kunnen bijdragen tot een wijziging van de gemaakte beoordeling 
…” 

 

Op 25 maart 2010 beslist de verwerende partij om het beroep in te willigen en de vergunning 
te verlenen op basis van het voorgebracht plan, op voorwaarde dat de woning dermate wordt 
ingeplant, dat links een bouwvrije strook van minstens 5,00m ontstaat, en met behoud van de 
voorbouwlijn van de woning met huisnummer .........: 
 

“… 
2.5. Beoordeling 
 
2.5.1. Watertoets 

terrein 

ligt  deels 

in 

in 

recent  overstroomd  gebied  of 

Het 
(mogelijk) 
overstromingsgevoelig  gebied:  de  geplande  tuinzone  van  de  percelen  nrs.  ......... 
valt gedeeltelijk binnen een risicozone voor overstromingen. 
 
De verkavelingen zal geen schadelijke invloed hebben op de waterhuishouding in 
de  omgeving  indien  voldaan  wordt  aan  de  bepalingen  van  het  besluit  van  de 
Vlaamse regering van 1 oktober 2004 houdende vaststelling van een gewestelijke 

RvVb - 5 

 

hemelwaterputten, 
stedenbouwkundige 
infiltratievoorzieningen,  buffervoorzieningen  en  gescheiden  lozing  van  afvalwater 
en hemelwater. 
 

verordening 

inzake 

 

2.5.2. De juridische aspecten 

Met  het  schrijven  van  22  januari  2010  werd  een  planmatige  zonegrensbepaling 
meegestuurd vanwege de hoofddeskundige landmeter… 
Volgens  deze  meting  ligt  de  zonegrens  tussen  het  woongebied  met  landelijk 
karakter en het natuurgebied op de rechter perceelsgrens, en bedraagt de afstand 
van  het  begin  van  de  buurtweg  nr.  .........  tot  het  verste  punt  van  de  zonegrens 
woongebied met landelijk karakter/natuurgebied ongeveer 100m.  
 
Voorliggend voorstel voorziet in de bouw van een alleenstaande woning op het in 
woongebied met landelijk karakter gelegen terreindeel van lot 2.    
 
Terzijde wordt ook nog gesteld dat de locatie van de bestaande woning nr. ......... 
volgens het kadasterplan veel te ver naar achter ingeplant is ten opzichte van de 
laterale  zijweg  langsheen  de  ..........  De  voorgevelbouwlijn  van  woning  nr.  ......... 
komt  op  dezelfde  hoogte  van  de  achtergevellijn  van  de  linksaanpalende  woning 
nr. .......... 

 
2.5.3. De goede ruimtelijke ordening 

De voorgestelde verkavelingsvoorschriften en plans maken het oprichten van een 
bijkomende  woning  op  deze  plek  aanvaardbaar  mits  deze  op  voldoende  ruime 
afstand  van  de  linker  perceelsgrens  en  volgens  de  voorbouwlijn  van  woning  nr. 
......... ingeplant wordt. 

 

 
2.6. Conclusie 
  
 

Het beroep is voorwaardelijk voor inwilliging vatbaar. 

Verkavelingsvergunning  kan  worden  verleend  volgens  ingediend  plan  onder  de 
voorwaarden  dat  de  woning  dient  te  worden  ingeplant  met  links  een  bouwvrije 
strook van minstens 5 m en met een voorbouwlijn in het verlengde van deze van 
huisnummer .......... 

…” 

 

Dit is de bestreden beslissing. 
 
 

IV. 

ONTVANKELIJKHEID VAN DE VORDERING TOT VERNIETIGING 

 
De bestreden beslissing werd met een ter post aangetekende zending van 6 april 2010 door de 
verwerende  partij  betekend  aan  de  verzoekende  partij.  Het  beroep  werd  ingesteld  met  een  ter 
post aangetekende brief van 3 mei 2010 en is bijgevolg tijdig. 
 
 

V. 

ONDERZOEK VAN DE VORDERING TOT VERNIETIGING 

 
Standpunt van de partijen 
 
In een eerste middel roept de verzoekende partij volgende schendingen in: 
 

RvVb - 6 

 

“… 
1.  De  bestreden  beslissing  vormt  een  schending  van  het  gewestplan  Aalst-Ninove-
Geraardsbergen-Zottegem, zoals vastgesteld bij K.B. van 30 mei 1978, alsmede van 
art. 13.4.3. van het Koninklijk Besluit van 28 december 1972 betreffende de inrichting 
en  toepassing  van  de  ontwerp-gewestplannen  en  de  gewestplannen,  van  art.  4.3.1. 
§1 VCRO, van art. 4.4.9. §1 VCRO, van de artt. 2 en 3 van de Wet van 29 juli 1991 
betreffende  de  uitdrukkelijke  motivering  van  bestuurshandelingen,  van  het 
zorgvuldigheids-  en  vertrouwensbeginsel  en  de  materiële  motiveringsplicht  als 
algemene beginselen van behoorlijk bestuur. 
 

2.  Het  terrein,  waarop  de  bestreden  beslissing  betrekking  heeft,  is  gelegen  buiten  de 
dorpskern  van  de  deelgemeente  .........,  langs  een  zijweg  van  de  I..........  Deze 
buurtweg  nr.  .........  heeft  een  3  m  brede  asfaltverharding  zonder  wegzomen  en  alle 
nutsleidingen  zijn  aanwezig.  Langs  deze  weg  is  aan  de  overzijde  een  recent 
pompstation van ......... gelegen. 
 
Het te verkavelen terrein ligt volgens de planologische bepalingen van het bij K.B. van 
30 mei 1978 vastgesteld gewestplan Aalst-Ninove-Geraardsbergen-Zottegem deels in 
een woongebied met landelijk karakter en deels in een natuurgebied. 
 
Overeenkomstig de bepalingen van art. 13.4.3. van het K.B. van 28 december 1972 
betreffende  de  inrichting  en  e  toepassing  van  de  ontwerp-gewestplannen  en  de 
gewestplannen zijn de groengebieden bestemd voor het behoud, de bescherming en 
het herstel van het natuurlijk milieu. De natuurgebieden omvatten de bossen, wouden, 
venen,  heiden,  moerassen,  duinen,  rotsen,  aanslibbingen,  stranden  en  andere 
dergelijke  gebieden.  In  deze  gebieden  mogen  jagers-  en  vissershutten  worden 
gebouwd  voor  zover  deze  niet  kunnen worden  gebruikt  als  woonverblijf,  al  ware  het 
maar tijdelijk. De natuurgebieden met wetenschappelijke waarde of natuurreservaten 
zijn  de  gebieden  die 
in  hun  staat  bewaard  moeten  worden  wegens  hun 
wetenschappelijke  of  pedagogische  waarde.  In  deze  gebieden  zijn  enkel  de 
handelingen  en  werken  toegestaan,  welke  nodig  zijn  voor  de  actieve  of  passieve 
bescherming van het gebied. 
 
Het verkavelingsplan voorziet de opsplitsing van het terrein in twee loten, waarbij lot 1 
de  bestaande  en  te  behouden  woning  omvat  en  op  lot  2  een  nieuwe  woning  wordt 
voorzien  in  de  rechtsaanpalende  tuin.  Lot  2  heeft  een  oppervlakte  van  ongeveer 
3000m². 
 
Op  dit  lot  is  een  vrijstaande  woning  voorzien  met  een  breedte  van  18  m  en  een 
gelijkvloersbouwdiepte  van  17,5  m  op  een  afstand  van  25,73  m  van  de  as  van  de 
voorliggende  weg.  T.o.v.  lot  1  wordt  een  bouwvrije  strook  van  3  m  breed  voorzien. 
Achteraan  blijft  er  volgens  het  plan  een  bouwvrije  strook  van  3  m  over  tot  de  grens 
met het natuurgebied. Rechts vooraan is deze strook t.o.v. het natuurgebied slechts 1 
m breed. De tuinzone is, behoudens deze strook, volledig in natuurgebied gelegen. 
 
Met  de  bestreden  beslissing  werd  de  verkavelingsvergunning  toegestaan  onder 
voorwaarde dat de woning dient te worden ingepland met links een bouwvrije strook 
van  minstens  5  m  en  een  voorbouwlijn  in  het  verlengde  van  deze  van  huisnummer 
.......... 
 

RvVb - 7 

 

overheid 

is 

vergunningsverlenende 

Volgens  de  uitgevoerde  zonegrensbepaling  van  6  juli  2009  van  hoofddeskundige 
landmeter…  is  lot  2  slechts  over  een  breedte  van  10  m  gelegen  is  in  landelijk 
woongebied. De rest van lot 2 is volledig gelegen in natuurgebied. 
 
Rekening  houdend  met  de  bouwvrije  stroken,  zowel  links  ten  overstaan  van  de 
bestaande woning op lot 1 en rechts ten overstaan van het natuurgebied, is er geen 
ruimte  meer  voor  een  nieuwe  woning.  De  tuinzone  is  bijna  volledig  gelegen  in 
natuurgebied. 
 
De  bestemmingsvoorschriften  van  het  gewestplan  hebben  een  bindende  en 
verordenende  kracht.  De  bestemmingsvoorschriften  blijven  geldig  en  onverminderd 
van toepassing zolang deze niet werden voorzien. 
 
De 
deze 
bestemmingsvoorschriften  toe  te  passen  en  mag  hiervan  slechts  afwijken  in  de 
gevallen en op de wijze in de stedenbouwwetgeving bepaald. 
 
Het  resterende  gedeelte  van  het  woongebied  met  landelijk  karakter  is  te  klein  voor 
een woning. De in de bestreden beslissing opgelegde voorwaarde van een bouwvrije 
strook van minstens 5 m t.o.v. het lot 1 maakt de strook gelegen in de woonzone met 
landelijk karakter alleen maar beperkter. 
 
Een tuin die bij een particulierwoning hoort is zondermeer strijdig met de bestemming 
van natuurgebied. Een verkaveling in loten, deels gelegen in een natuurgebied, is dan 
ook onwettig. 
 
In  de  bestreden  beslissing  wordt  de  ligging  in  natuurgebied  erkend  maar  worden 
hieruit niet de zich opdringende conclusies genomen. 
 
Ook  dit  vormt  bijkomend  een  schending  van  het  zorgvuldigheids-  en 
vertrouwensbeginsel en de motiveringsplicht. 

gehouden 

dan 

ook 

…” 

 
De verwerende partij heeft geen antwoordnota ingediend en betoogt ter zitting dat de bestreden 
beslissing  op  zich  voldoende  duidelijk  is,  naar  behoren  werd  gemotiveerd  en  geen  verdere 
verdediging behoeft. 
 
Beoordeling door de Raad 
 
De  Raad  stelt  vast  dat  met  de  bestreden  verkavelingsvergunning  toelating  wordt  gegeven  om 
een  terrein  op  te  splitsen  in  twee  loten.  Het  eerste  lot  omvat  een  bestaande  en  te  behouden 
woning.  Op  het  tweede  wordt  de  oprichting  van  een  nieuwe  woning  voorzien.  De  verwerende 
partij heeft de ingediende plannen goedgekeurd op voorwaarde dat bij de inplanting van de nieuw 
te bouwen woning links een bouwvrije strook van minstens 5 meter wordt gerespecteerd en dat 
de voorbouwlijn van vermelde woning in het verlengde ligt van de voorbouwlijn van de verderop 
gelegen  woning  met  huisnummer  ..........  De  tuinzone  van  lot  2  is  nagenoeg  geheel  gelegen  in 
natuurgebied. 
 
Nog los van de vraag of de verwerende partij, gelet op artikel 4.3.1, §1, tweede lid VCRO, zoals 
dat  gold  ten  tijde  van  de  bestreden  beslissing,  de  voorliggende  plannen,  middels  het  opleggen 
van  voorwaarden,  kon  aanpassen  en  vervolgens  abstractie  makend  van  de  vraag  of  deze 

RvVb - 8 

 

aanpassing  betrekking  heeft  op  kennelijk  bijkomstige  zaken,  is  de  Raad  van  oordeel  dat  de 
bestreden beslissing onregelmatig is. 
 
Samen  met  de  verzoekende  partij  moet  vastgesteld  worden  dat  de  bestreden  beslissing,  door 
een  verkavelingsvergunning  te  verlenen  waarbij  lot  2,  in  het  bijzonder  nagenoeg  de  volledige 
tuinzone,  in  natuurgebied  moet  worden  gesitueerd,  de  bestemmingsvoorschriften  van  het 
vigerende  gewestplan,  die  onmiskenbaar  bindende  en  verordenende  kracht  hebben,  evenals 
artikel  13.4.3  van  het  Koninklijk  Besluit  van  28  december  1972  betreffende  de  inrichting  en 
toepassing van de ontwerp-gewestplannen en de gewestplannen, schendt.  
 
Een  zuiver  residentiële  functie,  zelfs  voor  wat  de  tuinzone  betreft,  kan niet in  overeenstemming 
worden gebracht met de bestemming natuurgebied. De verwerende partij, die niet betwist dat het 
voorwerp van de aanvraag, in het bijzonder lot 2, grotendeels is gelegen in natuurgebied, had de 
verkavelingsvergunning, gelet op artikel 4.3.1, §1, eerste lid, 1°, a VCRO, dan ook noodzakelijk 
moeten weigeren.  
 
In zoverre de verwerende partij bovendien kennelijk zonder meer de mening is toegedaan dat zij 
op geldige wijze kon afwijken van de vigerende bestemmingsvoorschriften schendt de bestreden 
beslissing tevens het zorgvuldigheidsbeginsel, evenals de formele en materiële motiveringsplicht. 
 
Het middels is in de aangegeven mate gegrond. 
  
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
 
1. Het beroep wordt ontvankelijk en gegrond verklaard. 
 
2.  De  beslissing  van  de  deputatie  van  de  provincieraad  van  Oost-Vlaanderen  op  datum  van  25 
maart  2010,  waarbij  het  administratief beroep  van  .........  tegen  het  besluit  van  17 februari 2009 
van het college van burgemeester en schepenen van de gemeente Erpe-Mere tot het weigeren 
van  de  vergunning  tot  het  verkavelen  van  een  perceel,  gelegen  te  .........  en  met  als  kadastrale 
omschrijving  .........,  wordt  ingewilligd  en  waarbij  de  vergunning  wordt  verleend  volgens  het 
ingediend plan,  op  voorwaarde  dat  de  woning  dermate  wordt  ingeplant,  dat  links  een  bouwvrije 
strook  van  minstens  5,00m  ontstaat,  en  met  behoud  van  de  voorbouwlijn  van  de  woning  met 
huisnummer ........., wordt vernietigd. 
 
3.  De  Raad  beveelt  de  verwerende  partij  om  een  nieuwe  beslissing  te  nemen  over  het  beroep 
van  .........  tegen  de  beslissing  van  het  college  van  burgemeester  en  schepenen  van  de 
verzoekende partij van 17 februari 2009 en dit binnen een termijn van drie maanden te rekenen 
vanaf de datum van de betekening van het huidige arrest. 
 
 
Dit arrest is uitgesproken te Brussel, in openbare terechtzitting op 19 januari 2011, door de Raad 
voor Vergunningsbetwistingen, derde kamer, samengesteld uit: 
 
 
 
 
 
 

RvVb - 9 

 

 

 

 

Filip VAN ACKER, 
 
 
 
Eddie CLYBOUW, 
 
 
De griffier, 
 
 
 
 
 
Eddie CLYBOUW 

voorzitter van de derde kamer, 

met bijstand van 

griffier. 

 

 

 

 

 

 

De voorzitter van de derde kamer, 

Filip VAN ACKER 

RvVb - 10 

 

