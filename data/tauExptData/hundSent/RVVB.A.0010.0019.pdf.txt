RAAD VOOR VERGUNNINGSBETWISTINGEN 

TUSSENARREST 

nr. A/2010/0019 van 2 juni 2010 
in de zaak 2010/0127/A/3/0112 

de  gemeente  SCHOTEN,  vertegenwoordigd  door  het  college  van 
burgemeester en schepenen 
 
bijgestaan en vertegenwoordigd door: 
advocaat Yves LOIX 
kantoor houdende te 2018 Antwerpen, Mechelsesteenweg 27 
bij wie keuze van woonplaats wordt gedaan 
 
verzoekende partij 
 
tegen: 
 
de deputatie van de provincieraad van ANTWERPEN 
 
vertegenwoordigd door: 
mevrouw Ellen VAN MEENSEL, bestuurssecretaris-jurist 
 
verwerende partij 
 
 
1. 
2. 
 
vertegenwoordigd door: 
......... 
 

......... 
......... 

 

 

 
 
In zake: 
 
 
 
 
 
 
 
 
 
 
 
 
 
 
 
 
 
 
 
Tussenkomende 
partijen: 
 

 
 

I. 

VOORWERP VAN DE VORDERING 

 
De  vordering,  ingesteld  bij aangetekende brief van  30  december  2009,  strekt  tot de vernietiging 
van  de  beslissing  van  de  deputatie  van  de  provincieraad  van  Antwerpen  op  datum  van  5 
november  2009,  waarbij  het  beroep  van  .........,  tegen  het  besluit  van  4  augustus  2009  van  het 
college  van  burgemeester  en  schepenen  van  Schoten,  waarbij  de  stedenbouwkundige 
vergunning wordt geweigerd voor het bouwen van twee woongelegenheden met garage, op een 
terrein,  gelegen  .........,  wordt  ingewilligd  en  vergunning  wordt  verleend  overeenkomstig  de 
voortgebrachte plannen op voorwaarde dat wordt voldaan aan de opmerkingen in het advies van 
8 juli 2009 van de brandweer. 
 
 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een afschrift van het  administratief 
dossier  neergelegd.  De  verzoekende  partij  heeft  een  wederantwoordnota  ingediend  en  door  de 

RvVb - 1 

 

tussenkomende  partijen  werd  geen  schriftelijke  uiteenzetting  gegeven  overeenkomstig  artikel 
4.8.19, §3 VCRO. 
 
De partijen zijn opgeroepen voor de openbare terechtzitting van 12 mei 2010. 
 
Kamervoorzitter Filip VAN ACKER heeft verslag uitgebracht. 
 
Advocaat  Pieter-Jan  DEFOORT  die 
verzoekende partij en ......... die verschijnt voor de tussenkomende partijen, zijn gehoord. 
 
De  verwerende  partij,  hoewel  behoorlijk  opgeroepen,  is  niet  ter  zitting  verschenen.  Gelet  op 
artikel  4.8.24  VCRO  verhindert  de  afwezigheid  van  partijen  de  geldigheid  van  de  zitting,  en 
derhalve van de behandeling van de zaak, echter niet. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

loco  advocaat  Yves  LOIX  verschijnt  voor  de 

III. 

TUSSENKOMST 

 
......... vragen met een op 5 februari 2010 ter post aangetekend verzoekschrift om in het geding te 
mogen tussenkomen. 
 
De voorzitter van de derde kamer heeft vastgesteld, met een beschikking van 17 maart 2010, dat 
er grond is om het verzoek in te willigen en dat de verzoekende partijen tot tussenkomst kunnen 
worden aangemerkt als belanghebbenden in de zin van artikel 4.8.16, §1, eerste lid VCRO voor 
wat betreft de behandeling van de vordering tot annulatie. 
 
 

IV. 

FEITEN 

 
Op  14  mei  2009  (datum  van  het  ontvangstbewijs)  dienen  de  tussenkomende  partijen  bij  het 
college  van  burgemeester  en  schepenen  van  de  verzoekende  partij  een  aanvraag  in  voor  een 
stedenbouwkundige vergunning voor “het bouwen van twee woongelegenheden met garage”. De 
aanvraag  heeft  betrekking  op  een  perceel  gelegen  te  Schoten,  .........  en  met  als  kadastrale 
omschrijving .......... 
 
Het  perceel  is,  zoals  blijkt  uit  de  bestemmingsvoorschriften  van  het  bij  koninklijk  besluit  van  3 
oktober  1979  vastgestelde  gewestplan  Antwerpen,  zoals  gewijzigd  bij  besluit  van  de  Vlaamse 
Regering  van  7  juli  2000,  gelegen  in  woongebied.  Het  perceel  is  niet  begrepen  binnen  een 
gebied  waarvoor  een  goedgekeurd  bijzonder  plan  van  aanleg  of  een  gemeentelijk  ruimtelijk 
uitvoeringsplan  geldt,  noch  binnen  de  omschrijving  van  een  behoorlijk  vergunde,  niet  vervallen 
verkaveling. 
 
Ter gelegenheid van het openbaar onderzoek, georganiseerd van 20 mei 2009 tot 19 juni 2009, 
worden vijf bezwaarschriften ingediend. 
 
Op 9 juli 2009 verleent de brandweer van Schoten een voorwaardelijk gunstig advies.  
 

RvVb - 2 

 

Met een beslissing van 4 augustus 2009, waarbij tevens de ingediende bezwaarschriften worden 
behandeld,  weigert  het  college  van  burgemeester  en  schepenen  van  de  verzoekende  partij  de 
stedenbouwkundige vergunning op grond van de volgende motivering: 
 

.........straat 

(17m-13m-9m).  Langs  de 

“… 
 
Omgeving en omschrijving project: 
 
De aanvraag is gesitueerd langs de .........straat, een klein straatje tussen .........straat en 
.........straat  in  het  centrum  van  de  gemeente.  De  onmiddellijke  omgeving  wordt 
gekenmerkt  door  ééngezinswoningen  in  gesloten  bebouwing,  veelal  met  het  klassieke 
kempense  gabait 
zijn  een  aantal 
meergezinswoningen aanwezig die eveneens het klassieke gabarit hebben. Verderop, en 
binnen  wandelafstand,  langs  de  .........laan  bevindt  zich  hoogbouw  die  evenwel  niet  als 
referentie voor deze aanvraag kan worden beschouwd. 
Door  de  ligging  dicht  bij  de  hoek  en  de  te  behouden  servitude  op  het  perceel  heeft  de 
kavel een specifieke perceelsconfiguratie, zijnde een beperkte diepte van circa 19 meter. 
De  aanpalende  woningen  langs  de  .........straat  hebben  een  zeer  beperkte  open  ruimte 
achteraan. Op het perceel bevindt zich een te slopen verouderde constructie. 
 
Motivering: 
 
Voorliggende  aanvraag  betreft  het  nieuwbouwen  van  een  gebouw  met 
twee 
woongelegenheden,  met  één  gemeenschappelijke  ingang,  en  een  overbouwde  doorrit 
naar  een  achtergelegen  perceel.  Het  ontwerp  wordt  bijgevolg  geconcipieerd  als  een 
tweewoonst  met  bel-étagekarakter,  en  heeft  in  het  gelijkvloerse  gevelbeeld  drie 
garagepoorten  en  een  totale  gevelbreedte  van  10,70  meter.  De  gemeenschappelijke 
ingang  leidt  naar  de  privatieve  deuren  met  voor  elke woning  een individuele trappenhal. 
Door de bouwdiepte te beperken tot 13 meter wordt nog een redelijke tuinzone behouden, 
horende bij het linkse woongedeelte. 
Het  gebouw  wordt  niet  onderkelderd  en  sluit  qua  bouwhoogte  aan  bij  de  woning  op  het 
rechtsaanpalende perceel. 
De  linkse  woning  heeft  gelijkvloers  de  garage,  en  achterliggend  de  trappenhal,  een 
berging, en een slaapkamer met bijhorende sanitaire voorzieningen, en krijgt toegang tot 
de  tuin.  In  de  eerste  verdieping  wordt  de  leefruimte  ingericht  met  keuken,  zitruimte  en 
woonkamer.  Achteraan  wordt  een  terras  voorzien  dat  voldoet  aan  de  terzake  geldende 
bepalingen.  Onder  het  hellend  dak  worden  nog  twee  slaapkamers  en  een  badkamer 
geplaatst. 
De rechtswoning beschikt gelijkvloers over een garage en de inkomhal. Eerste en tweede 
verdieping worden ingericht zoals het linkse woongedeelte. 
Zowel in het voorste als het achterste dakvlak worden twee dakkapellen geplaatst die in 
overeenstemming zijn met de terzake geldende voorschriften en bepalingen. 
Het  rechtse  gedeelte  van  de  kavel  (2,90  meter  breed)  wordt  behouden  als  doorrit  naar 
een achtergelegen perceel. De doorrit wordt overbouwd zodat beide woningen over een 
normale beschikbare ruimte van +/- 5 meter beschikken. 
 
Het  college  van  burgemeester  en  schepenen  verleende  in  zitting  d.d.  18/11/2008  reeds 
een  ongunstig  advies  over  een  voorontwerp  van  voorliggende  aanvraag.  Het  ontwerp 
voorziet  dan  wel  twee  ééngezinswoningen  in  bel-étagestijl,  maar  door  de  gezamenlijke 
inkom en de overbouwde doorrit wordt eigenlijk een meergezinswoning opgetrokken. De 
omgeving wordt bepaald door ééngezinswoningen, één woning per perceel. De bouw van 

RvVb - 3 

 

een  woning  met  drie  garagepoorten  zal  de  heersende  plaatselijke  parkeerproblematiek 
versterken. 
Gelet op het ongunstig advies van zowel het college van burgemeester en schepenen als 
de  bestendige  deputatie  in  het  vorig  dossier  kan  worden  geoordeeld  dat  voorliggende 
aanvraag  nog  steeds  strijdig  is  met  de  plaatselijke  ruimtelijke  situatie.  De  ingediende 
bezwaren  zijn  niet  van  stedenbouwkundige  aard  maar  leggen  de  ruimtelijke  pijnpunten 
van de bestemming wel bloot. 
 
De aanvraag past bijgevolg niet binnen de configuratie en de aanwezige bebouwing van 
de omliggende percelen. 
Het  ontwerp  kan  qua  vorm,  materiaalgebruik  en  inplanting  stedenbouwkundig  aanvaard 
worden doch wordt qua bestemming niet inpasbaar geacht in de omgeving. 
Gelet op de schaal, de bestemming, inplanting en algemeen karakter en uitzicht van het 
ontwerp. 
De aanvraag is niet verenigbaar met de goede plaatselijke ordening. 
De aanvraag is niet bestaanbaar in de omgeving. 
De  aanvraag  is  gelegen  aan  een  voldoende  uitgeruste  weg  gelet  op  de  plaatselijke 
toestand. 
 
Om hogervermelde redenen kan geen vergunning worden verleend. 
 
…” 

 
Tegen  het  besluit  van  het  college  van  burgemeester  en  schepenen  van  de  verzoekende  partij 
tekent ........., architect, namens de tussenkomende partijen op 31 augustus 2009 beroep aan bij 
de verwerende partij.  
 
Na  een  eensluidend  advies  van  de  provinciale  stedenbouwkundige  ambtenaar  willigt  de 
verwerende  partij  het  beroep  op  5  november  2009  in  en  verleent  de  stedenbouwkundige 
vergunning.  De  verwerende  partij  doet  hierbij,  voor  wat  de  verenigbaarheid  met  de  goede 
ruimtelijke ordening betreft, de volgende motivering gelden: 
 

“… 
 
Volgens het vastgestelde gewestplan situeert de aanvraag zich in woongebied. 
 
… 
 
De  aanvraag  voor  een  tweewoonst  is  principieel  in  overeenstemming  met  deze 
planologische bestemming van het gewestplan. 
 
Voor  het  bewuste  eigendom  gelden,  naast  voormeld  bestemmingsvoorschrift,  tevens  de 
bijzondere  voorschriften  betreffende  de  hoogte  van  de  gebouwen.  In  deze  gebieden 
(bruinomrand  +  Romeins  cijfer  III)  wordt  de  maximale  bouwhoogte  afgestemd  op  de 
volgende criteria: 
1° de in de onmiddellijke omgeving aanwezige bouwhoogten; 
2° de eigen aard van de hierboven vermelde gebieden; 
3° de breedte van het voor het gebouw gelegen openbaar domein. 
Als  bouwlaag wordt beschouwd elke  bovengrondse  laag,  met  een  bruikbare  hoogte  van 
minstens  twee  meter,  waarin  een  gebouw  door  horizontale  scheidingsvlakken  verdeeld 
wordt. 
 

RvVb - 4 

 

te  zijn 

Het aantal bouwlagen van dit project is gelijk aan drie (waarvan de bovenste onder schuin 
dak), net zoals de in de omgeving voorkomende bouwhoogte. 
 
De  aanvraag  is  in  overeenstemming  met  de  aanvullende  voorschriften  van  het 
gewestplan. 
 
Watertoets:  Bij  nazicht  van  de  Vlaamse  kaart  met  de  overstromingsgevoelige  gebieden, 
blijkt  het  perceel  niet  gelegen 
in  een  effectief  of  een  mogelijk 
overstromingsgevoelig gebied. 
 
De voorliggende aanvraag voorziet in de mogelijkheid van het bouwen en verharden van 
een  aanzienlijke  oppervlakte,  zodat  rekening  gehouden  moet  worden  met  het  mogelijk 
effect op de plaatselijke waterhuishouding. Door de toename van de verharde oppervlate 
wordt  de  infiltratie  van  het  hemelwater  in  de  bodem  plaatselijk  beperkt.  Dit  wordt 
gecompenseerd door de plaatsing en aanleg van hemelwaterbeheersende maatregelen. 
 
De  weigering  betreft  het  optrekken  van  een  meergezinswoning  met 
twee 
woongelegenheden op één perceel, daar waar in de omgeving enkel ééngezinswoningen 
voorkomen.  Dat  het  om  een  meergezinswoning  en  niet  om  een  klassieke 
ééngezinswoning gaat, valt af te lezen uit het feit dat slechts één inkom wordt gecreëerd 
die toegang geeft tot beide woongelegenheden en dat er een horizontale onderverdeling 
tussen de  twee  verschillende woongelegenheden  voorzien  wordt  (de slaapkamer  op  het 
gelijkvloers  van woning  1  bevindt  zich  onder  de  leefruimte  op  de verdieping  van  woning 
2). Ook heeft enkel woning 1 toegang tot de tuin. 
 
Deze meergezinswoning wordt echter geconcipieerd als twee bel-étagewoningen met elk 
een  garage  op  het  gelijkvloers.  Vermits  het  betreffende  perceel  10m70  breed  is  en  de 
voorgevelbreedtes  van  de  ééngezinswoningen  in  de  omgeving  maar  5  à  6m  bedragen, 
kan op dit perceel perfect een tweewoonst ontworpen worden. 
 
Voor  wat  betreft  de  bezwaren  omtrent  de  rechter  scheimuur  en  de  overbouwde  doorrit, 
deze  zijn  van  burgerrechtelijke  aard  en  behoren  tot  de  uitsluitende  bevoegdheid  van  de 
burgerlijke  rechtbanken.  Deze  eventuele  vergunning  wordt  steeds  afgeleverd  onder 
voorbehoud van deze rechten. 
 
Voor wat betreft  de wegname  van  het  zonlicht  door  de  nieuwbouw en  de  inbreuk op  de 
privacy door het voorzien van een terras op de eerste verdieping, kan geoordeeld worden 
dat  door het  project  geen  abnormale  hinder  voor de  aanpalenden wordt  veroorzaakt.  Er 
wordt  immers  voldaan  aan  de  algemeen  gehanteerde  stedenbouwkundige  voorschriften 
voor het gabariet van het gebouw. De bouwdiepte wordt zelfs ten opzichte van de vorige 
aanvraag teruggebracht op 13m. bovendien voldoen de afstanden van de terrassen tot de 
perceelsgrenzen aan de in het Burgerlijk Wetboek opgenomen afstandsregels. 
 
Tot  slot  zou  het  voorzien  van  drie  garagepoorten  in  de  gevelpui  de  heersende 
parkeerproblematiek  versterken.  Het  is  inderdaad  zo  dat  het  parkeren  op  de  openbare 
weg hierdoor wegvalt, doch het gaat in casu maar om één parkeerplaats. Op het perceel 
bestond  namelijk  reeds  een  erfdienstbare  doorrit  met  poort  en  deze  dient  dus  altijd 
vrijgehouden te worden. In de plaats van de parkeerplaats op de openbare weg, worden 
in het project nu tweeparkeergelegenheden op het eigen terrein voorzien. 
 
Algemene conclusie: 
 

RvVb - 5 

 

De aanvraag is principieel in overeenstemming met de planologische bestemming 
en met de decretale en reglementaire bepalingen. 
 
De  aanvraag  kan  vanuit  het  oogpunt  van  de  goede  ruimtelijke  ordening  worden 
aanvaard. 
 
…” 

 
Dit is de bestreden beslissing. Tegen de bestreden beslissing werd op 18 december 2009 door 
de  heer  .........  eveneens  een  beroep  tot  vernietiging  ingeleid.  Dit  dossier,  bij  de  Raad  bekend 
onder het nummer 2009/0116/A/3/0107, werd op de terechtzitting van 19 mei 2010 behandeld en 
in beraad genomen. 
 
 

V. 

ONTVANKELIJKHEID VAN DE VORDERING TOT ANNULATIE 

 
De bestreden beslissing van 5 november 2009 werd met een ter post aangetekende brief van 30 
november 2009 door de verwerende partij betekend aan het gemeentebestuur van Schoten. Het 
beroep  van  de  verzoekende  partij  werd  ingesteld  met  een  ter  post  aangetekende  brief  van  30 
december 2009 en is bijgevolg tijdig. 
 
De  verwerende  partij  betwist  de  ontvankelijkheid  van  de  voorliggende  vordering  tot  vernietiging 
van de verzoekende partij. Meer specifiek wijst de verwerende partij op het feit dat het inleidend 
verzoekschrift  geen  “voldoende  en  duidelijke  omschrijving  van  de  geschonden  geachte 
rechtsregel of het geschonden geachte beginsel” zou bevatten en dat de Raad om die reden het 
beroep onontvankelijk dient te verklaren. 
 
Alvorens  een  uitspraak  te  doen  over  de  door  de  verwerende  partij  ingeroepen  exceptie,  is  de 
Raad  echter  van  oordeel  dat  het  passend  voorkomt  dat  de  verzoekende  partij  eerst  klaarheid 
schept met betrekking tot de vraag in welke hoedanigheid zij voor de Raad verschijnt en op welk 
onderdeel  van  artikel  4.8.16,  §1,  eerste  lid,  1°  tot  en  met  6°  VCRO  de  verzoekende  partij  in 
voorkomend geval haar vordering meent te kunnen steunen.  
 
De Raad dient immers vast te stellen dat hieromtrent onduidelijkheid, minstens tegenstrijdigheid 
bestaat. In het besluit van 15 december 2009, waarin wordt beslist om beroep in te stellen bij de 
Raad, overweegt het college van burgemeester en schepenen van de gemeente Schoten: 
 

“… 
 
Het College, 
 
Gelet op het besluit van de bestendige deputatie d.d. 5 november 2009 waarbij uitspraak 
wordt  gedaan  over  het  bouwberoep  van  .........  namens  .........  tegen  het  besluit  van  het 
schepencollege  d.d.  4  augustus  2009  voor  het  weigeren  van  het  bouwen  van  2 
woongelegenheden met garage aan de ......... (ons kenmerk 2009150); 
 
Overwegende dat het beroep wordt ingewilligd en vergunning wordt verleen op basis van 
de voortgebrachte plannen, op voorwaarde dat wordt voldaan aan de opmerkingen in het 
advies van 8 juli 2009 van de brandweer; 
 

RvVb - 6 

 

Overwegende dat niet akkoord kan worden gegaan met de motivering van de Deputatie; 
dat  er  immers  nog  geen  appartementen  staan  in  de  .........;  dat  de  al  dan  niet 
aanwezigheid van appartementen in de wijdere omgeving niet ter zake doende is; 
 
Gelet op de gevoerde bespreking; 
 
Besluit: (met 6 stemmen ja en 1 onthouding) 
 
Art. 1: - Akkoord te gaan om beroep in te stellen tegen de beslissing van de bestendige 
deputatie  d.d.  5  november  2009  inzake  het  bouwberoep  van  .........,  bij  de  Raad  van 
vergunningenbetwisting. 
 
…” 

 
In het inleidend verzoekschrift stelt de verzoekende partij: 
 

“… 
 
De  gemeente  ontving  op  1  december  2009  het  besluit  van  de  bestendige  deputatie 
aangaand  het  beroepsdossier  2009/150.  Het  schepencollege  heeft  in  de  zitting  van  15 
december  2009  beslist  om  een  beroepsprocedure  tegen  het  besluit  van  de  bestendige 
deputatie op te starten bij de Raad voor Vergunningenbetwisting volgens art. 4.8.11 tot en 
met art. 4.8.27 van de Vlaamse Codex Ruimtelijke Ordening. 
 
Verzoekschrift: 
 
De gemeente Schoten, Verbertstraat 3 te 2900 Schoten wenst in beroep te gaan tegen de 
stedenbouwkundige  vergunning  2009/150  die  werd  verleend  door  de  bestendige 
deputatie van de provincie Antwerpen, Koningin Elisabethlei 22 te 2018 Antwerpen voor 
het bouwen van twee woongelegenheden met garages. 
 
… 
 
Het  college  is  niet  akkoord  met  de  motivering  van  de  deputatie  en  kan  geen 
appartementen  toestaan  vermits  er  geen  appartementen  bevinden  in  de  ..........  Het 
college  oordeelt  dat  de  al  dan  niet  aanwezigheid  van  appartementen  in  de  wijdere 
omgeving niet ter zake doende is. 
 
…” 

 
In een ter post aangetekende brief van 22 januari 2010 stelt de raadsman van de verzoekende 
partij  geraadpleegd  te  zijn  “…  door  het  college  van  burgemeester  en  schepenen  van  de 
gemeente Schoten met de vraag hun belangen te behartigen…”.  
 
In een ter post aangetekende brief van 31 maart 2010, waarmee de verzoekende partij haar nota 
van wederantwoord neerlegt, bevestigt de raadsman van de verzoekende partij op te treden voor 
de gemeente Schoten. Uit de aanhef van vermelde wederantwoordnota blijkt dat de verzoekende 
partij  zichzelf  omschrijft  als  “…  de  gemeente  Schoten,  vertegenwoordigd  door  het  college  van 
burgemeester en schepenen, met kantoren aan …” 
 
Het  antwoord  op  de  ambtshalve  door  de  Raad  geformuleerde  vraag  is  essentieel  om  de 
ontvankelijkheid  van  het beroep  tot  vernietiging  te kunnen  beoordelen.  De Raad  is  daarom  van 

RvVb - 7 

 

oordeel  dat  het  passend  voorkomt  dat  de  verzoekende  partij  met  betrekking  tot  dit  punt  meer 
duidelijkheid  verschaft.  Om  de  rechten  van  alle  partijen  in  het  geding,  evenals  een  goede 
rechtsbedeling  te  vrijwaren,  is  het  bovendien  aangewezen  dat  aan  de  partijen  de  mogelijkheid 
wordt geboden om tegenspraak te voeren over de door de Raad ambtshalve gestelde vraag. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. De Raad beveelt de heropening van de debatten. 
 
2. De verzoekende partij wordt uitgenodigd om binnen een termijn van vijftien dagen, die ingaat 
de dag na deze van de betekening van huidig arrest, met een aanvullende nota een antwoord te 
verschaffen op de vraag in welke hoedanigheid zij voor de Raad verschijnt en op welk onderdeel 
van  artikel  4.8.16,  §1,  eerste  lid,  1°  tot  en  met  6°  VCRO  de  verzoekende  partij  in  voorkomend 
geval haar vordering meent te kunnen steunen. 
 
3. De verwerende partij en de tussenkomende partij worden uitgenodigd om binnen een termijn 
van vijftien dagen, die ingaat de dag na deze van de betekening door de griffie van de Raad van 
de in sub 2 vermelde nota van de verzoekende partij, met een aanvullende nota een eventuele 
repliek te formuleren op de in sub 2 vermelde nota van de verzoekende partij. 
 
Dit arrest is uitgesproken te Brussel, in openbare terechtzitting op 2 juni 2010, door de Raad voor 
Vergunningsbetwistingen, derde kamer, samengesteld uit: 
 
 
Filip VAN ACKER, 
 
 
 
Eddie CLYBOUW, 
 
 
De griffier, 
 
 
 
 
 
Eddie CLYBOUW 

De voorzitter van de derde kamer, 

voorzitter van de derde kamer, 

Filip VAN ACKER 

met bijstand van 

griffier. 

 

 

 

 

 

 

 

 

 

RvVb - 8 

 

