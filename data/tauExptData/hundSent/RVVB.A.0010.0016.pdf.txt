RAAD VOOR VERGUNNINGSBETWISTINGEN 

ARREST 

nr. A/2010/0016 van 26 mei 2010 

in de zaak 2009/106/SA/3/0074 

1. 
2. 
3. 

.........  
......... 
......... 

 

bijgestaan en vertegenwoordigd door: 
advocaat Els VAN EECKHOUDT 
kantoor houdend te 1700 Dilbeek, Ninoofsesteenweg 244 
bij wie keuze van woonplaats wordt gedaan 
 
Verzoekende partijen 
 
tegen: 
 
de deputatie van de provincieraad van OOST-VLAANDEREN 
 
vertegenwoordigd door: 
mevrouw Kaat VAN KEYMEULEN 
 
verwerende partij 
 
 
.........  
 
bijgestaan en vertegenwoordigd door: 
advocaat Dirk BERT 
kantoor houdende te 9470 Denderleeuw, Lindestraat 162 
 

 

 

 
 
In zake: 
 
 
 
 
 
 
 
 
 
 
 
 
 
 
 
 
 
 
 
 
Tussenkomende 
partij: 
 

 
 

I. 

VOORWERP VAN DE VORDERING 

 
De  vordering,  ingesteld  op  10  december  2009,  strekt  tot  de  vernietiging  van  het  besluit  van  de 
deputatie van de provincieraad van Oost-Vlaanderen waarbij het beroep ingesteld door de heer 
Dirk Bert, advocaat en raadsman van ........., tegen de beslissing van 14 mei 2009 van het college 
van burgemeester en schepenen van de stad Ninove houdende weigering van vergunning tot het 
oprichten  van  een  halfopen  eengezinswoning  op  een  perceel  gelegen  te  .........  en  kadastraal 
bekend als ........., wordt ingewilligd. 
 
 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een afschrift van het  administratief 
dossier  neergelegd.  De  verzoekende  partij  heeft  een  wederantwoordnota  ingediend  en  door  de 
tussenkomende partij werd een schriftelijke uiteenzetting gegeven overeenkomstig artikel 4.8.19, 
§3 VCRO. 
 

RvVb - 1 

 

De partijen zijn opgeroepen voor de openbare terechtzitting van 19 mei 2010. 
 
Kamervoorzitter Filip VAN ACKER heeft verslag uitgebracht. 
 
Advocaat  Willemien  BAERT  die  loco  advocaat  Els  VAN  EECKHOUDT  verschijnt  voor  de 
verzoekende partijen,  in  aanwezigheid  van  de  eerste  verzoekende  partij,  mevrouw  Kaat  VAN 
KEYMEULEN die verschijnt voor de verwerende partij en advocaat Dirk BERT die verschijnt voor 
de tussenkomende partij, zijn gehoord. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
......... vraagt met een op 18 januari 2010 ter post aangetekend verzoekschrift om in het geding te 
mogen tussenkomen. 
 
De  voorzitter  van  de  derde  kamer  heeft  vastgesteld,  met  een  beschikking  van  2  februari  2010, 
dat  er  grond  is  om  het  verzoek  in  te  willigen  en  dat  de  verzoeker  tot  tussenkomst  kan  worden 
aangemerkt als belanghebbende in de zin van artikel 4.8.16, §1, eerste lid VCRO voor wat betreft 
de behandeling van de vordering tot annulatie. 
 
 

IV. 

FEITEN 

 
Op  26  maart  2009  (datum  van  het  ontvangstbewijs)  dient  de  tussenkomende  partij  bij  het 
gemeentebestuur  van  Ninove  een  aanvraag  in  voor  een  stedenbouwkundige  vergunning  voor 
“het oprichten van een halfopen ééngezinswoning”. De aanvraag heeft betrekking op een perceel 
gelegen te ......... en met als kadastrale omschrijving ..........  
 
Over de afpaling van het betrokken perceel bestaat er betwisting tussen de verzoekende partijen 
en de tussenkomende partij. Het geschil werd in eerste aanleg beslecht met een vonnis van 18 
februari  2009  van  de  Vrederechter  van  het  kanton  Ninove.  Tegen  dit  vonnis  werd  door  de 
verzoekende partijen op 6 april 2009 beroep aangetekend bij de Rechtbank van Eerste Aanleg te 
Dendermonde.  De  perceelgrenzen  waarvan  de  tussenkomende  partij  uitgaat  in  haar  aanvraag 
van 26 maart 2009, zijn deze zoals vastgelegd in het vonnis van 18 februari 2009. 
 
Het  perceel  is,  zoals  blijkt  uit  de  bestemmingsvoorschriften  van  het  bij  koninklijk  besluit  van  30 
augustus  1978  vastgestelde  gewestplan  Aalst-Ninove-Geraardsbergen-Zottegem,  gelegen  in 
woongebied.  Het  perceel  is  niet  begrepen  binnen  een  gebied  waarvoor  een  goedgekeurd 
bijzonder  plan  van  aanleg  of  een  gemeentelijk  ruimtelijk  uitvoeringsplan  geldt,  noch  binnen  de 
omschrijving van een behoorlijk vergunde, niet vervallen verkaveling. 
 
Ter  gelegenheid  van  het  openbaar  onderzoek,  georganiseerd  van  8  april  2009  tot  8  mei  2009, 
worden  drie  bezwaarschriften  ingediend.  Een  eerste  bezwaarschrift  wordt  ingediend  door  de 
eerste  verzoekende partij  in  persoon. Een  tweede bezwaarschrift gaat uit  van  de  tweede  en  de 
derde verzoekende partij in persoon. Een derde bezwaarschrift gaat uit van de raadsman van de 
verzoekende partijen en dit in naam van alle verzoekende partijen. 
 

RvVb - 2 

 

Met  een  besluit  van  14  mei  2009  weigert  het  college  van  burgemeester  en  schepenen  van 
Ninove de aanvraag en dit op grond van de volgende overwegingen: 
 

“… 
 
Overwegende dat  er  gedurende  het openbaar  onderzoek  3 bezwaren werden ingediend 
die ontvankelijk zijn en als volgt kunnen worden samengevat: 

-  dispuut omtrent de afpaling en oppervlakte van het perceel 

Overwegende  dat  de  gerechtelijke  procedure  nog  lopende  is  (er  is  beroep  aangetekend 
voor de Rechtbank van eerste aanleg); 
Overwegende  dat  de  uitspraak  van  de  rechtbank  bepalend  is  voor  de  bouwaanvraag 
(afmetingen van het perceel en daarmeegaand de woning); 
Gelet op de weigering van het college van burgemeester en schepenen dd. 05/06/2008. 
 
…” 

 
Tegen deze beslissing stelt de raadsman van de tussenkomende partij op 2 juli 2009 beroep in 
bij  de  verwerende partij.  In  het  verslag  over  het ingestelde beroep  overweegt  de  behandelende 
ambtenaar van de verwerende partij het volgende: 
 

“… 
 
2.6. Beoordeling 
 
… 
 
2.6.2. De juridische aspecten 
 
De  aanvraag  is  in  overeenstemming  met  de  voorschriften  van  het  geldend  gewestplan, 
zoals hoger omschreven. Wat betreft het in het bezwaar aangehaalde dispuut betreffende 
de  beschikbare  perceelsbreedte  dient  gesteld  te  worden  dat  het  niet  van  behoorlijk 
bestuur zou getuigen om nu reeds een vergunning te verlenen. 
 
Hoewel  een  stedenbouwkundige  vergunning  steeds  verleend  wordt  onder  voorbehoud 
van  burgerlijke  rechten  kan  hier  niet  voorbijgegaan  worden  aan  de  onzekerheid 
betreffende de perceelsbreedte. Immers de breedte van de bouwvrije strook hangt ervan 
af.  Aangezien  tegen  de  uitspraak  van  het  vredegerecht  beroep  is  aangetekend  voor  de 
Rechtbank  van  eerste  aanleg,  is  het  vanuit  het  oogpunt  van  zorgvuldig  bestuur 
aangewezen geen vergunning te verlenen vooraleer de discussie is uitgeklaard. 
 
2.6.3. De goede ruimtelijke ordening 
 
De  voorgestelde  woning  laat  zich  goed  integreren  in  deze  omgeving.  De  voorgestelde 
aanaardingen houden rekening met de omgevende gronden. 
 
Het  perceel  laat  geen  andere  bouwvorm  toe  dan  halfopen  bebouwing  met  muur  op  de 
rechter  perceelsgrens,  aangezien  de  in  woongebied  gelegen  deel  van  het  links 
aanpalende perceel te beperkt is om nog voor bebouwing in aanmerking te komen. 
 
Dit heeft ongetwijfeld zijn impact op het rechts aanpalend perceel maar resulteert er niet 
in dat dat perceel onbebouwbaar wordt. 
 

RvVb - 3 

 

Een  belangrijk  element  in  dit  ontwerp  is  de  realisatie  van  een  3  m  brede  bouwvrije 
zijstrook, wat voldoet aan de huidige norm. 
 
Een smallere bouwvrije zijstrook kan niet aanvaard worden zodat het ontwerp pas gunstig 
kan  geadviseerd  worden  wanneer  er  uitsluitsel  is  over  de  effectieve  breedte  van  het 
terrein. 
 
Gelet op de hiervoor aangehaalde burgerrechtelijke problematiek is het niet opportuun om 
een  stedenbouwkundige  vergunning  te  verlenen  vooraleer  het  burgerrechterlijk  geschil 
beslecht werd. 
 
2.7. Conclusie 
 
Uit  hetgeen  voorafgaat  dient  besloten  te  worden  dat  de  aanvraag  niet  voor  vergunning 
vatbaar is. 
 
…” 

 
Met  een  besluit  van  8  oktober  2009  willigt  de  verwerende  partij  het  beroep  van  de 
tussenkomende partij in en overweegt hierbij het volgende: 
 

“… 
 
2.6. Beoordeling 
 
… 
 
2.6.2. De juridische aspecten 
 
 De  aanvraag  is  in  overeenstemming  met  de  voorschriften  van  het  geldend  gewestplan, 
zoals hoger omschreven. 
 
Wat  betreft  de  betwistingen  omtrent  de  ligging  van  de  perceelsgrens  dient  gesteld  dat 
elke  vergunning  verleend  wordt  onder  voorbehoud  van  burgerlijke  rechten,  en  dat  deze 
beoordeling  gebaseerd  is  op  de  perceelsafmetingen  vermeld  op  de  plannen.  Zou  later 
blijken  dat  deze  niet  correct  zijn,  dan  dient  op  dat  moment  geëvalueerd  te  worden  in 
hoeverre deze vergunning uitvoerbaar is. 
 
2.6.3. De goede ruimtelijke ordening 
 
De  voorgestelde  woning  laat  zich  goed  integreren  in  deze  omgeving.  De  voorgstelde 
aanaardingen houden rekening met de omgevende percelen. 
 
Het  terrein  laat  geen  andere  bouwvorm  toe  dan  halfopen  bebouwing  met  muur  op  de 
rechter perceelsgrens, aangezien de in woongebied gelegen deel van het links aanpalend 
perceel te beperkt is om nog voor bebouwing in aanmerking te komen. 
 
Dit heeft ongetwijfeld zijn impact op het rechts aanpalend perceel maar resulteert niet in 
dat dat perceel onbebouwbaar wordt. 
 
Een  belangrijk  element  in  dit  ontwerp  is  de  realisatie  van  een  3  m  brede  bouwvrije 
zijstrook, wat voldoet aan de huidige norm. 

RvVb - 4 

 

 
Een smallere bouwvrije zijstrook kan niet aanvaard worden. 
 
2.7. Conclusie 
 
De aanvraag komt voor vergunning in aanmerking 
 
…” 

 
Dit is de bestreden beslissing.  
 
Met  een  arrest  van  10  maart  2010  (nr.  S/2010/0011)  heeft  de  Raad  de  vordering  tot  schorsing 
van de verzoekende partijen verworpen. 
 
 

V. 

ONTVANKELIJKHEID VAN DE VORDERING TOT ANNULATIE 

 
Standpunt van de partijen 
 
De  verwerende  partij  en  de  tussenkomende  partij  betwisten  de  tijdigheid  en  bijgevolg  de 
ontvankelijkheid  van  de  voorliggende  vordering  tot  vernietiging.  In  het  bijzonder  de  verwerende 
partij doet in dit verband het volgende gelden: 
 

 

“… 
 
Overeenkomstig  artikel  4.7.23  §4  VCRO  dient  de  bevoegde  burgemeester  erover  te 
waken dat tot aanplakking wordt overgegaan binnen een termijn van 10 dagen te rekenen 
vanaf  de  datum  van  de  ontvangst,  door  het  gemeentebestuur,  van  een  afschrift  van  de 
uitdrukkelijke beslissing. 
 
Aangezien  de  beslissing  van  de  deputatie  per  aangetekend  schrijven  op  de  post  werd 
gedaan  op  dinsdag  13  oktober  2009  (stuk  7),  werd  deze  door  het  gemeentebestuur 
ontvangen op woensdag 14 oktober 2009. 
 
I.c. gebeurde de aanplakking bijgevolg ten laatste op 23 oktober. 
 
De  beroepstermijn  van  verzoekers  ging  vervolgens  in  op  24  oktober  2009  en  liep  af  op 
22 november 2009. 
 
Het beroep werd door verzoekers ingediend op 14 december 2009. Dit is laattijdig. 
 
Het  feit  dat  verzoekers  pas  op  21  november  zijn  teruggekomen  van  vakantie  –  wat 
overigens een loutere bewering zonder stukken blijft - maakt geenszins overmacht uit. Zij 
waren als bezwaarvoerders op de hoogte van de aanvraag en het feit dat de aanvrager 
beroep  had  ingesteld  tegen  de  weigering  van  het  college,  zodat  zij  zich  dienden  te 
organiseren om het verdere verloop ervan te kunnen blijven volgen. 
 
Het  feit  dat  enkel  de  eerste  bladzijde  van  de  aanplakking  leesbaar  was  –  wat  opnieuw 
een loutere bewering blijft – doet evenmin afbreuk aan de verplichting van derden om hun 
beroep in te stellen binnen de termijn van dertig dagen na de dag van de aanplakking. 
 

RvVb - 5 

 

Overeenkomstig artikel 4.7.23 §4 VCRO kan elke belanghebbende immers op eenvoudig 
verzoek  een  afschrift  van  het  attest  van  aanplakking  bekomen  en  zodoende  ook  kennis 
krijgen van de genomen beroepsbeslissing. 
 
Het beroep is laattijdig en bijgevolg onontvankelijk. 
 
…” 

 
De  verzoekende  partijen  antwoorden  met  betrekking  tot  de  vermelde  exceptie  in  hun  nota  van 
wederantwoord vooreerst: 
 

“… 

 

Art. 4.8.16 §2 van de nieuwe Vlaamse Codes Ruimtelijke Ordening (hierna Codex RU) stelt 
dat  elke  belanghebbende  een  beroep  bij  de  Raad  voor  Vreemdelingenbetwistingen  kan 
instellen binnen een vervaltermijn van 30 dagen na deze van aanplakking. 
 
Verzoekers zijn op 21 november 2009 teruggekomen van vakantie en hebben toen het bord 
opgemerkt op het perceel in kwestie. Op dit bord was de eerste bladzijde van het Besluit van 
de  Bestendige  Deputatie  d.d.  08/10/2009  aangeplakt,  doch  de  rest  van  het  Besluit  ontbrak 
zodat verzoekers er onmogelijk kennis van konden nemen. Het betreft inzake dus een niet-
reglementaire  aanplakking  en  een  schending  van  de  informatieplicht  die  op  elke  overheid 
rust.  De  datum  van  aanplakking  kan  dan  ook  niet  worden  weerhouden  als  datum  voor  het 
ingaan van de vervaltermijn van 30 dagen. 
 
Pas op 1 december 2009 kregen zij het volledige besluit van de Bestendige Deputatie te 
zien en konden zij er voor het eerst van kennisnemen. 
 
…” 

 
De verzoekende partijen bevestigen hiermee wat zij in het inleidend verzoekschrift reeds hadden 
gesteld  met  betrekking  tot  de  tijdigheid  van  de  voorliggende  vordering  tot  vernietiging.  De 
verzoekende partijen werken in hun nota van wederantwoord hun stelling als volgt verder uit: 
 

“… 
 
Tussenkomende partij meent dat verzoekers een “flagrante leugen” vertellen wanneer zij 
stellen dat  enkel  de  eerste  bladzijde van  het Besluit  werd  aangeplakt.  Zij  stellen dat  het 
volledige besluit zich in een plastic beschermhoes werd aangeplakt. 
 
Verzoekers hebben echter enkel de eerste pagina aangetroffen. (stuk 8) 
 
Art. 4.7.23 § 4 Codex RU stelt: 
 
“Op  bevel  van  de  bevoegde  burgemeester  wordt  de  uitdrukkelijke  of  stilzwijgende 
beslissing  gedurende  een  periode  van  dertig  dagen  aangeplakt  op  de  plaats  waarop  de 
vergunningsaanvraag betrekking heeft. 
 
De bevoegde burgemeester waakt er over dat tot aanplakking wordt overgegaan binnen 
een  termijn  van  tien  dagen  te  rekenen  vanaf  de  datum  van  ontvangst,  door  het 
gemeentebestuur,  van  een  afschrift  van  de  uitdrukkelijke  beslissing  of een  kennisgeving 
van de stilzwijgende beslissing. 

RvVb - 6 

 

 
De  burgemeester  of  zijn  gemachtigde  attesteert  de  aanplakking.  Op  eenvoudig  verzoek 
levert  het  gemeentebestuur  een  gewaarmerkt  afschrift  van  dit  attest  af  aan  elke 
belanghebbende vermeldt in art. 4.8.16 §1 eerste lid.” 
 
De analogie met art. 4.7.19 § 2 Codex RU is onmiskenbaar zodat hetgeen volgt ook niet 
anders dan onverkort van toepassing kan op art. 4.7.23 § 4 Codex RU. 
 
Omtrent dit art. 4.7.19 § 2 Codex RU heeft de Vlaamse overheid de volgende instructies 
meegedeeld (www.ruimtelijkeordening.be) (stuk12): 
 
“De uitdrukkelijke beslissing over een vergunningsaanvraag moet volledig worden 
aangeplakt.  In  onze  ogen  laat  de  tekst  van  de  geciteerde  bepalingen  geen  andere 
interpretatie  toe.  Art.  52  §  4  van  het  decreet  betreffende  de  ruimtelijke  ordening 
gecoördineerd  op  22  oktober  1996,  nam  genoegen  met  het  aanplakken  van  de 
mededeling  door  de  aanvrager  dat  de  vergunning  was  afgegeven.  Een  dergelijke 
mededeling voldoet niet aan de huidige regeling die de aanplakking van de beslissing zelf 
vereist. De sanctie op een onvolledige aanplakking is dat de beroepstermijn van 30 
dagen geen aanvang neemt. 
 
De  regelgeving  laat  in  het  midden  wie  aanplakt,  dat  kan  zowel  een  gemeentelijk 
personeelslid zijn als de aanvrager zelf. 
 
Indien de gemeente ervoor kiest om de aanvrager zelf te laten aanplakken wordt best een 
brief verstuurd naar de aanvrager waarin is opgenomen: 
 

1)  uitleg  over  de  aanplakkingsvereisten  Geef  hierin  aan  dat  de  aanplakking  vinnen 
de  10  dagen  nadat  het  college  over  de  aanvraag  heeft  beslist,  moet  worden 
aangeplakt op een goed zichtbare plek aan het pand of op het perceel en dat de 
aanplakking gedurende dertig dagen er goed zichtbaar moet blijven hangen om 
zo iedereen in de gelegenheid te stellen beroep aan te tekenen. Geef aook aan 
dat  de  sanctie 
in  hoofde  van  derde-
belanghebbenden niet gaat lopen en dat de aanvrager er dus zelf belang bij 
heeft de beslissing correct uit te hangen. 

is  dat  de  beroepstermijn 

2)  (…)” (eigen onderlijning) 

 
Uit  het  voorgaande  blijkt dus  dat  het  ook  de  verantwoordelijkheid  van  .........  was dat  de 
beslissing van de Bestendige Deputatie gedurende 30 dagen volledig zichtbaar diende te 
blijven hangen. Indien zij,  zoals zij zelf stelt in haar replieknota betreffende de vordering 
tot  schorsing,  genoegen  heeft  genomen  met  het  in  een  plastic  beschermhoesje  steken 
van het besluit, zonder zich ervan te vergewissen dat de volledige beslissing gedurende 
30 dagen ter beschikking was voor elke belanghebbende, dan kan dit niet aan verzoekers 
worden verweten. 
 
Ook het feit dat er bij de gemeente een afschrift kan worden bekomen van de beslissing 
neemt niet weg dat als deze niet zichtbaar en volledig gedurende 30 dagen uithangt, de 
termijn om een vordering tot schorsing en nietigverklaring geen aanvang neemt. 
 
.........  werpt  in  haar  replieknota  betreffende  de  vordering  tot  schorsing  tevens  op  dat 
verzoekers  in  het  verleden  steeds  hebben  laten  blijken  van  een  nauwgezette  opvolging 
van het dossier, van een stringente opvolging van de vervaltermijnen, enz. Dit staaft enkel 

RvVb - 7 

 

de  stelling  van  verzoekers  dat  zij  geen  kennis  hebben  kunnen  nemen  van  de  volledige 
verleende vergunning voor 1 december 2009. 
 
…” 

 
Beoordeling door de Raad 
 
De Raad wenst voor de goede orde vooreerst op te merken dat, waar de verzoekende partijen in 
hun inleidend verzoekschrift, evenals in hun nota van wederantwoord, bij de bespreking van de 
tijdigheid  van  het  voorliggende  beroep  getuigen  van  de  termijn  waarbinnen  een  beroep  bij  de 
Raad voor Vreemdelingenbetwistingen dient ingeleid te worden, aangenomen mag worden dat zij 
in werkelijkheid de Raad voor Vergunningsbetwistingen bedoelen. 
 
De Raad is van oordeel dat om redenen van rechtszekerheid de termijn waarbinnen een beroep 
tegen  een  vergunningsbeslissing  kan  worden  ingesteld  strikt  dient  nageleefd  te  worden.  Dit 
laatste  vanzelfsprekend  op  voorwaarde  dat  de  in  artikel  4.7.23,  §3  en  §4  VCRO  bepaalde 
vormvoorschriften evenzeer strikt werden nageleefd. Een laattijdig beroep is in principe dan ook 
niet verschoonbaar. 
 
Om  de  laattijdigheid  van  hun  beroep  te  verklaren,  wijzen  de  verzoekende  partijen  in  eerste 
instantie  op  het  feit  dat  zij  tijdens  de  periode  van  aanplakking  op  vakantie  waren.  Bij  hun 
terugkeer op 21 november 2009 dienden de verzoekende partijen naar eigen zeggen bijkomend 
vast te stellen dat de aanplakking van de bestreden beslissing niet reglementair was gebeurd. Zij 
zouden  ter  plekke  immers  enkel  het  eerste  blad  van  de  bestreden  beslissing  hebben 
aangetroffen, zodat zij pas op 1 december 2009 kennis konden krijgen van de volledige inhoud 
van de bestreden beslissing. 
 
De Raad stelt vast dat de verzoekende partijen in hun inleidend verzoekschrift van 10 december 
2009  ontegensprekelijk  zelf  blijk  geven  van  het  besef  dat  hun  beroep  tot  vernietiging  strikt 
genomen  laattijdig  werd  ingediend.  Uit  de  inhoud  en  de  draagwijdte  van  de  repliek  van  de 
verzoekende  partijen  op  de  door  de  verwerende  partij  en  de  tussenkomende  partij  ingeroepen 
exceptie,  zoals  vervat  in  de  wederantwoordnota,  moet  bovendien  noodzakelijk  afgeleid  worden 
dat de verzoekende partijen alvast niet, zelfs niet impliciet, betwisten dat de in artikel 4.7.23, §3 
VCRO bedoelde kennisgeving enerzijds en de in artikel 4.7.23, §4 VCRO bedoelde aanplakking 
anderzijds, binnen de voorgeschreven termijnen zijn geschied.  
 
In  zoverre  de  verzoekende  partijen  zich  dan  ook  enkel  beroepen  op  de  omstandigheid  dat  zij 
tijdens de periode van aanplakking op reis waren enerzijds en op het feit dat de aanplakking van 
de bestreden beslissing onreglementair zou zijn geschied anderzijds, is de Raad van oordeel dat 
deze elementen de laattijdigheid van het voorliggende beroep niet kunnen verschonen.  
 
Er  moet  immers  in  het  bijzonder  vastgesteld  worden  dat  de  verzoekende  partijen  geen  enkel 
concreet bewijs voorleggen, een onduidelijke en dus niet dienstige kopie van een foto waaruit de 
onvolledige  aanplakking  van  de  bestreden  beslissing  zou  moeten  blijken  niet  nagesproken,  dat 
hun  beweringen  staaft.  Een  vaststelling  die  des  te  meer  klemt  aangezien  de  verzoekende 
partijen,  wetende  dat  de  ontvankelijkheid  van  hun  beroep  werd  betwist,  het  niet  nuttig  hebben 
geacht om naar aanleiding van het indienen van hun wederantwoordnota enig concreet bewijs te 
leveren  om  de  gegrondheid  van  de  door  de  verwerende  partij  en  de  tussenkomende  partij 
opgeworden exceptie te weerleggen. 
De  Raad  is  daarom  van  oordeel  dat  de  door  de  verwerende  partij  en  de  tussenkomende  partij 
ingeroepen  exceptie  dient  aangenomen  worden  dat  het  beroep  van  de  verzoekende  partijen 
moet verworpen worden als laattijdig en dus onontvankelijk. 

RvVb - 8 

 

 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

voorzitter van de derde kamer, 

 
1. Het beroep wordt onontvankelijk verklaard. 
 
2. De kosten van het beroep, bepaald op 525 euro, komen ten laste van de verzoekende partijen. 
 
 
Dit  arrest  is  uitgesproken  te  Brussel,  in  openbare  terechtzitting  op  26  mei  2010,  door  de  Raad 
voor Vergunningsbetwistingen, derde kamer, samengesteld uit: 
 
 
Filip VAN ACKER, 
 
 
 
Eddie CLYBOUW, 
 
 
De griffier, 
 
 
 
 
 
Eddie CLYBOUW 

De voorzitter van de derde kamer, 

Filip VAN ACKER 

met bijstand van 

griffier. 

 

 

 

 

 

 

 

 

 

RvVb - 9 

 

