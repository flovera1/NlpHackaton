RAAD VOOR VERGUNNINGSBETWISTINGEN 

ARREST 

nr. A/2011/0039 van 5 april 2011 
in de zaak 2010/0395/A/2/0445 

 
 

1. de heer ........., wonende te  1630 Linkebeek, .........  
2. de heer ........., 1630 Linkebeek, ......... 

verzoekende partijen 

 

tegen: 
 
de GEWESTELIJKE STEDENBOUWKUNDIGE AMBTENAAR van het 
Agentschap Ruimte en Erfgoed, afdeling Vlaams-Brabant 
 
bijgestaan en vertegenwoordigd door: 
advocaat Marc VAN BEVER 
kantoor houdende te 1850 Grimbergen, P. Woutersstraat 32 bus 7 
bij wie keuze van woonplaats wordt gedaan 
 
verwerende partij 

 

 

 
 
In zake:  
 
 
 

 

 
 

I. 

VOORWERP VAN DE VORDERING 

 
De  vordering,  ingesteld  bij  aangetekende  brief  van  29  april  2010,  geregulariseerd  door 
neerlegging ter griffie op 1 juni 2010, strekt tot de vernietiging van het besluit van de gewestelijke 
stedenbouwkundige  ambtenaar  van  het  Agentschap  Ruimte  en  Erfgoed,  afdeling  Vlaams-
Brabant  van  19 
februari  2010  waarbij  aan  het  gemeentebestuur  van  Linkebeek  de 
stedenbouwkundige  vergunning  wordt  verleend  voor  het  aanleggen  van  een  toegangsweg  naar 
het sportveld. 
 
Het betreft een perceel gelegen te 1630 Linkebeek, ......... en met kadastrale omschrijving .......... 
 
 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  het  originele  administratief  dossier 
neergelegd. De verzoekende partijen hebben een wederantwoordnota ingediend.   
 
De  partijen  zijn  opgeroepen  voor  de  openbare  terechtzitting  van  29  maart  2011,  alwaar  de 
vordering tot vernietiging werd behandeld. 
 

 

RvVb - 1 

 

 
Kamervoorzitter Hilde LIEVENS heeft verslag uitgebracht.  
 
De  verzoekende  partij,  in  de  persoon  van  de  heer  .........,  en  advocaat  Marc  VAN  BEVER  die 
verschijnt voor de verwerende partij, zijn gehoord.  
 
De tweede verzoekende partij, hoewel behoorlijk opgeroepen, is niet ter zitting verschenen. Gelet 
op  artikel  4.8.24  VCRO  verhindert  de  afwezigheid  van  partijen  de  geldigheid  van  de  zitting,  en 
dus van de behandeling van de zaak, echter niet. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

FEITEN 

 
Op 17 juli 2009 (datum van het ontvangstbewijs) dient het gemeentebestuur van Linkebeek bij de 
verwerende partij een aanvraag in voor een stedenbouwkundige vergunning voor “de heraanleg 
van de toegangsweg naar het gemeentelijk sportveld”.  
 
Het perceel is, zo blijkt uit de bestemmingsvoorschriften van het bij koninklijk besluit van 7 maart 
1977 vastgestelde gewestplan „Halle-Vilvoorde-Asse‟, gelegen in natuurgebied.  
 
Het  perceel  is  eveneens  gelegen  binnen  de  grenzen  van  het  op  7  juli  1993  goedgekeurde 
bijzonder plan van aanleg „Den Bocht‟, meer bijzonder in een zone voor groengebied. Het perceel 
is niet gelegen binnen de omschrijving van een behoorlijk vergunde, niet vervallen verkaveling. 
 
Het  Agentschap  Ruimte  en  Erfgoed,  afdeling  Onroerend  Erfgoed,  cel  archeologie  brengt  op  5 
augustus 2009 een gunstig advies uit. 
 
Het Agentschap voor Natuur en Bos brengt op 29 juli 2009 een gunstig advies uit. 
 
Op 19 februari 2010 beslist de verwerende partij de stedenbouwkundige vergunning te verlenen 
en doet hierbij de volgende overwegingen gelden: 
 

“… 
Beoordeling van de goede ruimtelijke ordening  
Het voorgelegde ontwerp is grotendeels in overeenstemming met de stedenbouwkundige 
voorschriften  gevoegd  bij  het  BPA  “Den  Bocht”  i.c.  art.  11.  De  heraangelegde 
toegangsweg  die  in  de  zone  MNRQPSihuKL  (zie  het  plan  horende  bij  het  BPA  “Den 
Bocht”) wordt voorzien heeft hoofdzakelijk een breedte van 4m. de manoeuvreerruimte en 
de  parkeerplaatsen  vallen  echter  buiten  deze  maximaal  toegelaten  breedte  en  moeten 
bijgevolg  getoetst  worden  aan  de  bepalingen  van  het  gewestplan.  Volgens  het 
gewestplan  Halle-Vilvoorde-Asse,  is  het  project  gelegen  binnen  een  natuurgebied. 
Herbouwen  en  uitbreiden  van  een  bestaande  zonevreemde  constructie  is  echter  niet 
toegelaten  binnen  de  ruimtelijk  kwetsbare  gebieden.  Bijgevolg  komen  deze  constructies 
niet in aanmerking voor vergunning. 
Door het voorzien van enerzijds een afsluiting en anderzijds streekeigen beplanting wordt 
het bos ontoegankelijk voor auto’s en wordt de natuurfunctie beschermd.  

RvVb - 2 

 

Door  het  gebruik  van  een  dolomietverharding  zal  de  toegangsweg  zich  voldoende 
integreren in de omgeving. Indien de breedte van de toegangsweg over zijn gehele lengt 
beperkt  wordt  tot  4m  en  de  voorziene  beplanting  aangeplant  wordt  binnen  het 
eerstkomende plantseizoen is het ingediende project in overeenstemming met de  goede 
plaatselijke ordening. 
…” 

 
 
Dit is de bestreden beslissing. 
 
 

IV. 

ONTVANKELIJKHEID VAN DE VORDERING TOT VERNIETIGING 

 
Standpunt van de partijen 
 
De  verwerende  partij  betwist  de  tijdigheid  en  dus  de  ontvankelijkheid  van  de  voorliggende 
vordering  tot  vernietiging.  Zij  verwijst  naar  het  inleidend  verzoekschrift  van  de  verzoekende 
partijen  waarbij  deze  een  kopie  van  de  beroepsakte  van  31  maart  2010  aan  de  deputatie 
gevoegd hebben. In deze beroepsakte hebben de verzoekende partijen erkend dat zij reeds op 4 
maart kennis hebben genomen van de bestreden beslissing. Volgens de verwerende partij is het 
bij de Raad op 29 april 2010 ingediende verzoekschrift laattijdig. 
 
De verzoekende partijen antwoorden hierop dat zij eerst beroep hebben ingesteld bij de deputatie 
omdat  de  aangeplakte  vergunning  vermeldde  dat  “de  belanghebbende  aan  wie  kan  worden 
verweten dat hij een voor hem nadelige vergunningsbeslissing niet heeft bestreden door middel 
van het daartoe openstaande georganiseerd administratief beroep bij de deputatie, wordt geacht 
te  hebben  verzaakt  aan  zijn  recht  om  zich  tot  de  Raad  te  wenden”.  De  verzoekende  partijen 
delen  nog  mee  dat  zij  per  brief  van  20  april  2010  een  antwoord  ontvangen  hebben  van  de 
deputatie om dan per aangetekende brief van 29 april 2010 het beroep bij de Raad in te dienen. 
 
Beoordeling door de Raad 
 
De  verzoekende  partijen  zijn  derde  belanghebbenden.  Hun  beroepstermijn  begint, 
overeenkomstig artikel 4.8.16, §2, 1° b VCRO, te lopen vanaf de dag na deze van aanplakking. 
 
In het door de verwerende partij neergelegde administratief dossier, noch in  het dossier van de 
verzoekende  partijen  bevindt  zich  het  attest  van  aanplakking.  Dergelijk  attest  kan  nochtans  op 
eenvoudig  verzoek  door  elke  belanghebbende  aangevraagd  worden  overeenkomstig  artikel 
4.7.26, §4, 7° VCRO. 
 
Op  grond  van  artikel  4.7.26,  §4,  6°  VCRO  dient  de  aanplakking  door  het  gemeentebestuur  te 
gebeuren  binnen  de  10  dagen  na  ontvangst  van  de  beslissing.  Hoewel  deze  termijn  niet  op 
straffe van nietigheid is voorgeschreven, mag aangenomen worden dat elk gemeentebestuur, en 
inzonderheid de bevoegde burgemeester, erover waakt dat de aanplakking tijdig gebeurt. 
 
De  bestreden  beslissing  werd  door  de  verwerende  partij  aan  het  college  van  burgemeester  en 
schepenen  overgemaakt  bij  brief  van  19  februari  2010  met  verzoek,  overeenkomstig  artikel 
4.7.26,  §4,  6°  VCRO,  over  te  gaan  tot  aanplakking  van  de  beslissing.  De  verzoekende  partijen 
schrijven in hun verzoekschrift kennis te hebben gekregen van de aanplakking op 4 maart 2010. 
 

 

RvVb - 3 

 

 
Rekening  houdende  met  voormelde  gegevens  dient  gesteld  te  worden  dat  het  door  de 
verzoekende  partijen  ingestelde  beroep  bij  aangetekende  brief  van  29  april  2010  duidelijk 
laattijdig werd ingesteld, meer bepaald niet binnen de termijn van 30 dagen na de eerst mogelijke 
datum van aanplakking. 
 
 
De  Raad  stelt  tevens  vast  dat  de  verzoekende  partij  niet  de  nietigverklaring  nastreeft  van  de 
bestreden beslissing, doch eerder een wijziging van de stedenbouwkundige vergunning, namelijk 
het behoud van de slagboom. 
 
Als  administratief  rechtscollege  heeft  de  Raad  enkel  een  annulatiebevoegdheid,  waarbij  hij  tot 
vernietiging  zal  overgaan  indien  hij  na  een  legaliteitstoets  vaststelt  dat  de  bestreden  beslissing 
onregelmatig  is  (artikel  4.8.3,  §1  VCRO).  Ook  de  aan  de  Raad  toegekende  opportuniteitstoets 
van  de  kennelijke  onredelijkheid  of  onzorgvuldigheid  van  de  toetsing,  door  de  overheid,  aan  de 
goede ruimtelijke ordening (artikel 4.8.3, §2 VCRO), verleent aan de Raad niet de bevoegdheid 
om  aan  een  overheid  een  injunctie  te  geven  een  beslissing  te  nemen  om  een  slagboom  te 
behouden. Ook hier kan de Raad enkel besluiten tot de onontvankelijkheid van het voorliggende 
beroep. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

voorzitter van de tweede kamer, 

 
1. Het beroep wordt onontvankelijk verklaard. 
 
2.  De  kosten  van  het  beroep,  bepaald  op  350,00  euro,  komen  ten  laste  van  de  verzoekende 
partijen, ieder voor de helft. 
 
 
Dit  arrest  is  uitgesproken  te  Brussel,  in  openbare  terechtzitting  op  5  april  2011,  door  de  Raad 
voor Vergunningsbetwistingen, tweede kamer, samengesteld uit: 
 
 
Hilde LIEVENS, 
 
 
 
Eddie CLYBOUW, 
 
 
De griffier, 
 
 
 
 
 
Eddie CLYBOUW 
 

De voorzitter van de tweede kamer, 

met bijstand van 

Hilde LIEVENS 

griffier. 

 

 

 

 

 

 

 

 

 

RvVb - 4 

 

