RAAD VOOR VERGUNNINGSBETWISTINGEN 

TUSSENARREST 

nr. A/2010/0010 van 12 mei 2010 

in de zaak 2009/0018/A/3/0008 

de  gemeente  ANZEGEM,  vertegenwoordigd  door  het  college  van 
burgemeester en schepenen 
 
bijgestaan en vertegenwoordigd door: 
advocaat Ludo OCKIER 
kantoor houdende te 8500 Kortrijk, Beneluxpark 3 
bij wie keuze van woonplaats wordt gedaan 
 
verzoekende partij 
 
tegen: 
 
de deputatie van de provincieraad van WEST-VLAANDEREN 
 
vertegenwoordigd door: 
de heer Axel VAN RIE 
 
verwerende partij 
 
 
1. 
2. 
 
bijgestaan en vertegenwoordigd door: 
advocaat Steve RONSE 
kantoor houdende te 8500 Kortrijk, President Kennedypark 6/24 
bij wie keuze van woonplaats wordt gedaan 
 

......... 
.........  

 

 

 
 
In zake: 
 
 
 
 
 
 
 
 
 
 
 
 
 
 
 
 
 
 
 
Tussenkomende 
partij: 
 

 
 

I. 

VOORWERP VAN DE VORDERING 

 
De vordering ingesteld bij aangetekende brief van 21 oktober 2009 strekt tot de vernietiging van 
de  beslissing  van  de  deputatie  van  de  provincieraad  van  West-Vlaanderen  op  datum  van  10 
september  2009,  waarbij  het  beroep  ingesteld  door  mr.  Steve  Ronse  namens  .........,  tegen  de 
beslissing  van  23  juni  2009  van  het  college  van  burgemeester  en  schepenen  te  Anzegem 
houdende  weigering  van  de  vergunning  tot  het  oprichten  van  een  carport,  gelegen  te  ........., 
ontvankelijk en gegrond wordt verklaard en vergunning wordt verleend volgens ingediend plan. 
 
 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een afschrift van het  administratief 
dossier  neergelegd.  De  verzoekende  partij  heeft  een  wederantwoordnota  ingediend  en  door  de 
tussenkomende  partijen  werd  een  schriftelijke  uiteenzetting  gegeven  overeenkomstig  artikel 
4.8.19, §3 VCRO. 

RvVb - 1 

 

 
De partijen zijn opgeroepen voor de openbare terechtzitting van 31 maart 2010. 
 
Kamervoorzitter Filip VAN ACKER heeft verslag uitgebracht. 
 
Advocaat  Tiene  CASTELEIN  die 
loco  advocaat  Ludo  OCKIER  verschijnt  voor  de 
verzoekende partij, de heer Axel VAN RIE die verschijnt voor de verwerende partij en advocaat 
Jan  BELEYN  die  loco  advocaat  Steve  RONSE  verschijnt  voor  de  tussenkomende  partijen,  zijn 
gehoord. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
......... vragen met een op 11 januari 2010 ter post aangetekend verzoekschrift om in het geding 
te mogen tussenkomen. 
 
De  voorzitter  van  de  derde  kamer  heeft  vastgesteld,  met  een  beschikking  van  1  februari  2010, 
dat  er  grond  is  om  het  verzoek  in  te  willigen  en  dat  de  verzoeker  tot  tussenkomst  kan  worden 
aangemerkt als belanghebbende in de zin van artikel 4.8.16, §1, eerste lid VCRO voor wat betreft 
de behandeling van de vordering tot annulatie. 
 
 

IV. 

FEITEN 

 
Op  13  maart  2009  dienen  de  tussenkomende  partijen  bij  het  college  van  burgemeester  en 
schepenen van Anzegem een aanvraag in voor het “bouwen van een carport” met inbegrip van 
een  aanvraag  tot  het  verkrijgen  van  een  wijziging  van  de  voorschriften  van  de  verkaveling.  Het 
voorwerp van de gevraagde afwijking is tweevoudig: 
 

“… 
 
1.  AFSTAND  TOT  DE  PERCEELSGRENS-BREEDTE  VAN  DE  BOUWVRIJE 
ZIJSTROOK RECHTS: 
De  aanvraag  wenst  tegen  de  praktijkruimte  een  carport  te  bouwen  in  lichte  materialen 
(staalstruktuur  +  glazen  dak).  De  carport  zou  opgericht  worden  in  dezelfde  lijn  van  de 
achtergevel  van  het  hoofdgebouw.  Daardoor  zou  de  vrije  zijstrook  rechts  plaatselijk 
slechts 2.00 m bedragen, terwijl de verkaveling 3 m voorschrijft. 
 
Motivatie: 
Gezien de carport opgericht wordt met lichte materialen (staal + glas), 
Gezien de carport aan drie zijden open zal zijn, 
Gezien de carport al een stuk verder zal staan dan de aanpalende woning rechts, 
Gezien de nieuwe carport niet hinderlijk zal zijn voor de overige loten van de verkaveling, 
 
Vragen wij deze afwijking aan. 
 
2. MAXIMALE BEBOUWDE OPPERVLAKTE > 1/3 VAN HET PERCEEL: 

RvVb - 2 

 

Bijkomend  wordt  er  een  afwijking  gevraagd  betreffend  de  maximum  te  bebouwen 
oppervlakte  per  perceel.  Nu  bepaald  is  dat  de  bebouwing  niet  meer  dan  1/3  van  de 
oppervlakte van het perceel mag bedragen. 
 
De totale oppervlakte van het perceel (samenvoeging van twee loten van de verkaveling) 
bedraagt +/- 1132 m². Totale bebouwde oppervlakte na oprichten van de carport bedraagt 
+/- 441 m² 
 
Motivatie: 
Gezien  een  groot  deel  van  de  woning  bestaat  uit  een  dokterspraktijk  (groepspraktijk) 
waardoor de totale bezetting van het terrein hoger ligt dan wat toegelaten is, 
Gezien  de  woning  in  een  vorige  fase  opgesplitst  werd  in  2  woningen  en  daardoor  kan 
gezien worden als een woonverdichting in de woonzone, 
Gezien  de  carport  dienstig  zal  zijn  voor  een  wagen  van  één  van  de  artsen  van  de 
groepspraktijk, 
Gezien op het terrein voldoende regenwaterputten geplaatst werden in vorige fase om al 
het regenwater op te vangen, 
Gezien de carport bij de groepspraktijk opgericht zal worden met dezelfde materialen als 
die van de carport bij de woning (zie foto 6), 
Gezien de inplanting niet storend zal zijn voor de andere percelen van de verkaveling, 
 
Vragen wij hiervoor eveneens een afwijking. 
 
…” 

 
De  aanvraag  heeft  betrekking  op  een  perceel  gelegen  te  .........  en  met  als  kadastrale 
omschrijving ..........  
 
Het  perceel  is  zoals  blijkt  uit  de  bestemmingsvoorschriften  van  het  bij  koninklijk  besluit  van  4 
november  1977  vastgestelde  gewestplan  Kortrijk,  gelegen  in  woongebied  met  landelijk  karakter 
en is deels gelegen binnen de omschrijving van een op 26 juni 1975 behoorlijk vergunde en niet 
vervallen verkaveling. Het perceel is niet gelegen binnen de omschrijving van een bijzonder plan 
van aanleg, doch wel binnen de omschrijving van het ruimtelijk uitvoeringsplan Vinkenhout dat op 
7 april 2009 voorlopig werd vastgesteld door de gemeenteraad van Anzegem. 
 
Ter  gelegenheid  van  het  openbaar  onderzoek,  georganiseerd  van  2  april  2009  tot  4  mei  2009, 
worden geen bezwaarschriften ingediend. Mede gelet op het ongunstig advies van 19 juni 2009 
van  de  gemeentelijke  stedenbouwkundige  ambtenaar,  beslist  het  college  van  burgemeester  en 
schepenen  van  Anzegem  op  23  juni  2009  om  de  vergunning  te  weigeren.  Het  college  van 
burgemeester en schepenen neemt hiertoe de volgende elementen in overweging: 
 

“… 
BEOORDELING VAN DE AANVRAAG 
 
… 
 
Verenigbaarheid  met  voorschriften 
uitvoeringsplannen, 
verordeningen…) 
De aanvraag wijkt af van de voorschriften van de verkaveling wat betreft 

plannen 

inzake  ruimtelijke  ordening 

van 

aanleg, 

(ruimtelijke 
verkavelingsvoorschriften, 

-  de inplanting van de carport in de vrije zijstrook 
-  maximum te bebouwen oppervlakte 

RvVb - 3 

 

De aanvrager wenst  beroep  te  doen  op artikel  111bis van het  decreet  van 18  mei  1999 
houdende de organisatie van de ruimtelijke ordening: 

Artikel 111bis 
De  vergunningverlenende  overheid  kan,  op  gemotiveerd  verzoek  van  de 
aanvrager en na een openbaar onderzoek, beperkte afwijkingen toestaan van de 
voorschriften  van  een  gemeentelijk  ruimtelijk  uitvoeringsplan,  van  een  bijzonder 
plan  van  aanleg  of  van  een  vergunde  verkaveling,  enkel  voor  de 
perceelsafmetingen,  de  afmetingen  en  de  plaatsing  van  de  bouwwerken  en  de 
gebruikte  materialen.  Geen  afwijkingen  inzake  bestemming  mogen  worden 
toegestaan. De afwijking mag evenmin leiden tot een toename van de  maximaal 
mogelijke  vloerterreinindex,  en  evenmin  mag  afgeweken  worden  van  het  aantal 
bouwlagen. De afwijking mag niet strijdig zijn  met  de goede ruimtelijke ordening. 
Deze afwijking kan ook in beroep worden toegestaan. 

Het afwijkingsvoorstel is niet conform  met de bepalingen van artikel 111bis. Dit artikel is 
enkel 
toepasselijk  voor  zover  de  afwijkingen  géén  betrekking  hebben  op  de 
bestemmingsvoorschriften  en  ook  niet  mogen  leiden  tot  toename  van  de  maximaal 
mogelijke vloerindex. 
De  aanvraag  is  niet  verenigbaar  met  de  voorschriften  inzake  ruimtelijke  ordening 
inzonderheid de verkavelingsvoorschriften. 
 
… 
 
Beoordeling van de goede plaatselijke aanleg 
De  aanvrager  wenst  een  beroep  te  doen  op  artikel  111bis  van  het  decreet  van  18  mei 
1999 houden de organisatie van de ruimtelijke ordening inzonderheid wat betreft 

-  de inplanting van de carport in de vrije zijstrook 
-  maximum te bebouwen oppervlakte 

Het afwijkingsvoorstel is wat betreft de maximum te bebouwen oppervlakte niet conform 
met  de  bepalingen  van  artikel  111bis.  Dit  artikel  is  enkel  toepasselijk  voor  zover  de 
afwijkingen géén betrekking hebben op de bestemmingsvoorschriften en ook niet mogen 
leiden tot toename van de maximaal mogelijke vloerindex. 
Huidige  aanvraag  heeft  wel  een  bestemmingswijziging  en  toename  vloerindex  als 
voorwerp. 
Overwegende  dat  de  aanvrager  daarover  werd  ingelicht,  dat  voorgesteld  werd  een 
verkavelingswijziging in te dienen, doch dat daar geen gevolg werd aan gegeven. 
De aanvraag is bijgevolg niet in overeenstemming met wettelijke bepalingen, alsook met 
de goede plaatselijke ordening en met zijn onmiddellijke omgeving. 
 
…” 

 
Tegen  deze  beslissing  tekenen  de  tussenkomende  partijen  op  15  juli  2009  beroep  aan  bij  de 
verwerende partij.  
 
Na  een  gelijkluidend  advies  van  24  augustus  2009  van  de  provinciale  stedenbouwkundige 
ambtenaar, en na de tussenkomende partijen en de verzoekende partij op 2 september 2009 te 
hebben gehoord, willigt de verwerende partij het beroep in. De verwerende partij motiveert haar 
beslissing van 10 september 2009 als volgt: 
 

“… 
 
3A BESCHRIJVING VAN DE AANVRAAG 
 

RvVb - 4 

 

De plaats van de aanvraag is gelegen in de ........., op het perceel komt een woning met 
dokterspraktijk  voor.  De  onmiddellijke  omgeving  bestaat  voornamelijk  uit  alleenstaande 
woningen, huidig perceel is 1 van de 2 percelen die een verkaveling van 1975 vormen. 
 
Het  ontwerp  voorziet  het  bouwen  van  een  carport met  plat  dak, hoogte  3m.  Deze  wordt 
logischerwijze  evenwijdig  met  de  woning  ingeplant,  en  komt  slechts  voor  1  hoek  in  de 
strook die volgens de verkaveling als vrij omschreven wordt. 
 
3B TOETSING AAN WETTELIJKE EN REGLEMENTAIRE BEPALINGEN 
 
De  aanvraag  dient  getoetst  te  worden  aan  de  bestemming  van  het  gewestplan.  De 
aanvraag  is  verenigbaar  met  de  bestemming  van  het  gewestplan  namelijk  woongebied 
met  landelijk  karakter,  op  voorwaarde  dat  de  aanvraag  verenigbaar  is  met  de  goede 
plaatselijke aanleg.  
 
Het  ontwerp  voldoet  aan  de  bepalingen  van  de  gewestelijke  verordening  inzake 
hemelwaterputten, infiltratievoorzieningen, buffervoorzieningen en gescheiden lozing van 
afvalwater en hemelwater, die in werking trad op 1 februari 2005. 
 
De watertoets is opgenomen in het decreet integraal waterbeheer, art. 8 en is van kracht 
sinds  24.11.03.  Het  bijhorende  uitvoeringsbesluit  met  nadere  regels  voor  de  toepassing 
van de toets is in werking sinds 01.11.06. 
Volgens artikel 3 van dit besluit is het advies van de watertoets positief indien vooraf blijkt 
dat  er  geen  schadelijk  effect  te  verwachten  is.  Dit  is  in  deze  het  geval,  het  voorliggend 
project  heeft  immers  een  beperkte  verharde  oppervlakte.  In  alle  redelijkheid  dient 
geoordeeld 
impact  op  de  waterhuishouding  onbestaande  of 
verwaarloosbaar is. 
 
De aanvraag is gesitueerd op het linkse van twee percelen van een verkaveling uit 1975. 
Vermoedelijk zal deze vervallen van zodra het in opmaak  zijnde GRUP goedgekeurd is. 
Op dit moment zijn de voorschriften evenwel nog van toepassing. 
Volgens art. 4.4.1 van de recent van kracht zijnde Codex kunnen in een vergunning: 
 
“beperkte afwijkingen toegestaan worden op de verkavelingsvoorschriften met betrekking 
tot de perceelsafmetingen, de afmetingen en inplanting van de constructies, de dakvorm 
en de gebruikte materialen. Afwijkingen kunnen niet toegestaan worden voor wat betreft 
de bestemming, de maximaal mogelijke vloerterreinindex en het aantal bouwlagen.” 
 
Het  ontwerp  voldoet  aan  de  voorschriften  van  de  verkaveling,  met  uitzondering  van 
volgende bepalingen: 
 
“De vrije zijstroken bedragen minimum 3m vanaf iedere kavelgrens, ook voor de achterste 
grens van het perceel.” 
 
De  zijkant  van  de  woning  is  niet  evenwijdig  met  de  zijperceelsgrens.  Het  is  logisch  dat 
een  carport,  omwille  van  constructieve  redenen,  evenwijdig  met  de  woning  opgericht 
wordt,  waarbij  deze  haast  noodzakelijkerwijze  met  een  hoekje  in  de  3m  zone  komt. 
Vooraan is de afstand bijna 3m, achteraan 2m. De buren tekenen voor akkoord, ruimtelijk 
is er geen enkel probleem. De afstand met de naburige bebouwing is voldoende groot, de 
carport ver achteruit gelegen waardoor het open karakter van het geheel gevrijwaard blijft. 
Gezien de beperktheid van de afwijking, en de verenigbaarheid met de goede ruimtelijke 
ordening, is ze dan ook mogelijk. 

te  worden  dat  de 

RvVb - 5 

 

Juridisch  is  de  afwijking  mogelijk  omdat  het  niet  om  een  bestemmingswijziging  gaat.  Er 
werden  geen  zones  afgebakend.  In  1975  werd  nog  niet  over  bestemmingen,  maar  over 
afstanden en inplanting gesproken. 
 
De verkavelingsvoorschriften bepalen eveneens dat: 
 
“De  gebouwen  dienen  ofwel  gelijkvloers  opgericht  te  worden,  ofwel  gelijkvloers  met  1 
verdieping. 
In  geval  van  gelijkvloerse  bebouwing  mag  de  bebouwde  oppervlakte  niet  meer  dan  1/3 
van de oppervlakte van het perceel bedragen.” 
 
De  aanvraag  voorziet  in  een  kleine  uitbreiding,  een  carport,  die  verwaarloosbaar  is  in 
vergelijking  met  de  vergunde  toestand.  De  uitbreiding  is  noodzakelijk  gezien  de 
beroepsuitoefening  en  het  aantal  geneesheren,  ook  gezien  de  gewijzigde  situatie  sinds 
1975 waarbij de huidige maatschappij sneller en mobieler is. 
De carport kadert in de start van een derde arts in de huisartsenpraktijk die gevestigd is 
op dit adres. Het zichtbaar zijn van een wagen is een belangrijk teken voor de patiënten. 
Op deze wijze weten ze steeds welke arts precies consultaties aan het verrichten is. Een 
carport zou deze situatie alleen maar gemakkelijker maken. 
 
Dergelijke afwijking kan in deze omstandigheden toegestaan worden. 
 
De gemeente verwijst in de weigeringsbeslissing naar de onmogelijkheid om af te wijken 
van de V/T-index uit artikel 111bis DRO. Nalezing van de verkavelingsvoorschriften leert 
echter  dat  er  geen  V/T-index  is  bepaald.  De  verkaveling  heeft  het  enkel  over  een 
maximaal  bebouwbare  oppervlakte  voor  gelijkvloerse  bebouwing.  Het  gaat  om  een 
afwijking  die  wel  degelijk  mogelijk  is  volgens  artikel  111  DRO  en  tevens  volgens  het 
intussen toepasselijke artikel 4.4.1 van de Vlaamse Codex. 
 
Ten informatieve titel kan opgemerkt worden dat het in opmaak zijnde GRUP Vinkenhout, 
voorlopig  vastgesteld  door  de  gemeenteraad  in  zitting  07.04.09,  voorliggende  aanvraag 
eveneens mogelijk maakt. 
Dit GRUP stipuleert zelfs expliciet: 
 
“In een vrije zijtuinstrook kan een carport voorzien worden.” 
 
Het Grup legt tevens een bezettingsgraad op van maximaal 60% van het perceel, waarbij 
in  het  licht  van  de  bestaande  verkaveling  en  de  vergunde  woning  een  parallelle 
redenering  als  hierboven  beschreven  gevolgd  kan  worden.  Tot  op  heden  is  het  GRUP 
evenwel niet van kracht. 
 
Dit  GRUP  zal  naar  alle  waarschijnlijkheid  de  verkaveling  opheffen,  waarbij 
vergunningsaanvragen  binnen  deze  voormalig  verkaveling  met  de  nodige  zin  voor 
historiek benaderd dienen te worden. 
3C BEOORDELING VAN DE GOEDE RUIMTELIJKE ORDENING 
 
Zoals gezegd is de afstand vooraan tot de buur haast 3m, en versmalt dit naar achteren 
toe tot ongeveer 2m. De discussie gaat dus over 1m achteraan. In deze omstandigheden, 
met  een  omwille  van  beroepsactiviteiten  noodzakelijke  carport,  met  een  buur  die  voor 
akkoord  tekende,  met  voldoende  afstand  tot  de  naburige  bebouwing  en  met  een  ver 
aanvaardbaar. 
achteruitgelegen 

voorliggend 

carport, 

is 

voorstel 

ruimtelijk 

RvVb - 6 

 

De  carport  wordt  uitgevoerd  in  staal  en  verhard  glas,  zal  vemoedelijk  deels  begroeid 
worden. 
 
De materialen zijn duurzaam, verfijnd en van hoge kwaliteit. 
 
De aanvraag is dan ook in overeenstemming met de goede plaatselijke ordening. 
 
3D CONCLUSIE 
 
Overwegende  dat  de  aanvraag  juridisch  mogelijk  vermits  er  geen  sprake  is  van  een 
bestemmingswijziging en de verkaveling enkel geen V/-index bepaalt, kan de vergunning 
verleend worden gezien de gevraagde afwijking ook ruimtelijk verantwoord is. 
 
…” 

 
Dit is de bestreden beslissing. 
 
 

V. 

ONTVANKELIJKHEID VAN DE VORDERING TOT ANNULATIE 

 

A.  Ontvankelijkheid qua tijd 

 
De bestreden beslissing van 10 september 2009 werd met een ter post aangetekende brief van 
21  september  2009  betekend  aan  het  gemeentebestuur  van  Anzegem.  De  verzoekende  partij 
erkent  in  haar  verzoekschrift  de  bestreden  beslissing  op  22  september  2009  te  hebben 
ontvangen. 
 
Het beroep van de verzoekende partij werd ingesteld met een ter post aangetekende brief van 21 
oktober 2009 en is bijgevolg tijdig. 
 
 

B.  Ontvankelijkheid wat betreft de hoedanigheid van de verzoekende partij 

 
In het besluit van 30 september 2009, waarin wordt beslist om beroep in te stellen bij de Raad, 
overweegt  het  college  van  burgemeester  en  schepenen  van  de  gemeente  Anzegem  het 
volgende: 
 

“… 
 
Overwegende dat het gemeentebestuur er alle belang bij heeft om jurisdictioneel beroep 
in te stellen bij de Raad voor Vergunningsbetwistingen – Brussel. 
 
Na bespreking 
BESLUIT: 
 
Art.  1:  Jurisdictioneel  beroep  in  te  stellen  bij  de  Raad  voor  Vergunningsbetwistingen  – 
Brussel tegen de beslissing dd. 10 september 2009 van de Deputatie waarin het beroep 
ingesteld door meester Steve Ronse namens ........., tegen de beslissing dd. 23 juni 2009 
van het college van burgemeester en schepenen te Anzegem houdende weigering van de 
vergunning  tot  het  oprichten  van  een  carport,  gelegen  .........,  ontvankelijk  en  gegrond 
werd verklaard. 
 

RvVb - 7 

 

… 
 
Art.  2:  Advocatenkantoor  Ludo  Ockier  –  Beneluxpark  3  –  Kortrijk  aan  te  stellen  om  de 
gemeente  Anzegem  in  rechten  te  verdedigen  in  zake  het  jurisdictioneel  beroep  bij  de 
Raad voor Vergunningsbetwistingen – Brussel 
 
…” 

 
In de brief van 21 oktober 2009 die het inleidend verzoekschrift begeleidt, stelt de raadsman van 
de  verzoekende  partij  op  te  treden  “…  als  raadsman  van  de  Gemeente  Anzegem,  zoals 
vertegenwoordigd  door  haar  College  van  Burgemeester  en  Schepen,  met  bestuurlijke  zetel 
gevestigd te 8570 ANZEGEM, De Vierschaar 1, die keuze van woonplaats op ons kantooradres 
doet.”.  Deze  libellering  wordt  bevestigd  in  de  aanhef  van  het  inleidend  verzoekschrift.  De 
verzoekende partij stelt hierbij tevens “…overeenkomstig artikel 4.8.1, tweede lid, 1° annex artikel 
4.8.16  §1,  2°  Vlaamse  Codex  Ruimtelijke  Ordening,  een  vordering  tot  nietigverklaring  in  te 
dienen…”. Beide elementen worden herhaald en bevestigd in de nota van wederantwoord van de 
verzoekende partij van 16 februari 2010.  
 
Om  elk mogelijk misverstand  te  vermijden,  vraagt  de Raad  ambtshalve  op de  terechtzitting  van 
31  maart  2010  op  welk  onderdeel  van  artikel  4.8.16,  §1,  eerste  lid,  1°  tot  en  met  6°  VCRO  de 
verzoekende  partij  haar  vordering  meent  te  kunnen  baseren.  Hoewel  geen  duidelijk  antwoord 
volgt,  lijkt de  verzoekende  partij  de inhoud  van het  inleidend  verzoekschrift  en  van  de  nota  van 
wederantwoord  te  bevestigen.  Nog  diezelfde  dag,  doch  nadat  de  debatten  werden  gesloten, 
stuurt de raadsman van de verzoekende partij aan de Raad een faxbericht waarin de ter zitting 
gevraagde  verduidelijking  wordt  verschaft.  Op  12  april  2010  volgt  dan  een  repliek  van  de 
raadsman van de tussenkomende partijen.  
 
Aangezien  de  debatten  werden  gesloten,  kan  de  Raad  evident  geen  rekening  houden  met  de 
inhoud van het faxbericht van 31 maart 2010 namens de verzoekende partij en evenmin met het 
mailbericht  van  12  april  2010  namens  de  tussenkomende  partijen.  De  Raad  is  niettemin  van 
oordeel dat met het oog op een goede rechtsbedeling het passend voorkomt om de partijen de 
mogelijkheid te bieden tegenspraak te voeren over de door de Raad op de zitting van 31 maart 
2010 ambtshalve gestelde vraag en dat een heropening van de debatten daarom aangewezen is. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. De Raad beveelt de heropening van de debatten. 
 
2. De verzoekende partij wordt uitgenodigd om binnen een termijn van vijftien dagen, die ingaat 
de dag na deze van de betekening van huidig arrest, met een aanvullende nota een antwoord te 
verschaffen  op  de  vraag  op  welk  onderdeel  van  artikel  4.8.16,  §1,  eerste  lid,  1°  tot  en  met  6° 
VCRO zij haar vordering baseert. 
 
3.  De  verwerende  partij  en  de  tussenkomende  partijen  worden  uitgenodigd  om  binnen  een 
termijn  van  vijftien  dagen,  die  ingaat  de  dag  na  deze  van  de  betekening  door  de  griffie  van  de 
Raad van de in sub 2 vermelde nota van de verzoekende partij, met een aanvullende nota een 
eventuele repliek te formuleren op de in sub 2 vermelde nota van de verzoekende partij. 
 
 

RvVb - 8 

 

met bijstand van 

voorzitter van de derde kamer, 

Dit  arrest  is  uitgesproken  te  Brussel,  in  openbare  terechtzitting  op  12  mei  2010,  door  de  Raad 
voor Vergunningsbetwistingen, derde kamer, samengesteld uit: 
 
 
Filip VAN ACKER, 
 
 
 
Eddie CLYBOUW, 
 
 
De griffier, 
 
 
 
 
 
Eddie CLYBOUW 

De voorzitter van de derde kamer, 

Filip VAN ACKER 

griffier. 

 

 

 

 

 

 

 

 

 

RvVb - 9 

 

