 

 

 
 
In zake: 
 
 
 
 
 
 
 
 
 
 
 
 
 
 
 
 
 
 
Verzoeker tot 
tussenkomst 
 

 

RAAD VOOR VERGUNNINGSBETWISTINGEN 

TUSSENARREST 

nr. A/2011/0003 van 25 januari 2011 

in de zaak 2010/0376/A/2/0346 

de GEWESTELIJKE STEDENBOUWKUNDIGE AMBTENAAR van het 
Agentschap Ruimte en Erfgoed, afdeling Vlaams-Brabant 
 
bijgestaan en vertegenwoordigd door: 
advocaat Stijn BUTENAERTS 
kantoor houdende te 1080 Brussel, Leopold II laan 180 
bij wie keuze van woonplaats wordt gedaan 
 
verzoekende partij 
 
tegen: 
 
de deputatie van de provincieraad van VLAAMS-BRABANT 
 
bijgestaan en vertegenwoordigd door: 
advocaat Dany SOCQUET 
kantoor houdende te 3080 Tervuren, Merenstraat 28 
bij wie keuze van woonplaats wordt gedaan 
 
verwerende partij 
 
......... 
 
 

I. 

VOORWERP VAN DE VORDERING 

 
De vordering ingesteld bij aangetekende brief van 21 april 2010 strekt tot de vernietiging van het 
besluit van de deputatie van de provincieraad van Vlaams-Brabant van 4 maart 2010. 
 
Met  dit  besluit  heeft  de  deputatie  het  administratief  beroep  van  .........  als  zaakvoerder  van  de 
.........  tegen  de  weigeringsbeslissing  van  het  college  van  burgemeester  en  schepenen  van  de 
gemeente Lubbeek van 10 november 2009 ingewilligd. 
 
De deputatie heeft de verkavelingsvergunning verleend onder de volgende voorwaarden: 

-  Het aantal woongelegenheden per kavel wordt beperkt tot maximaal 3; 
-  De  autostaanplaatsen  kunnen  niet  worden  uitgevoerd  als  een  gesloten  constructie 

(garage); 

-  De autostaanplaatsen en de inrit worden uitgevoerd in polyethyleen grastegels. 

 

Het betreft een perceel gelegen te ......... en met kadastrale omschrijving .......... 
 

RvVb - 1 

 

 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een afschrift van het  administratief 
dossier neergelegd. De verzoekende partij heeft een wederantwoordnota ingediend. 
 
De partijen zijn opgeroepen voor de openbare terechtzitting van 18 januari 2011. 
 
Kamervoorzitter Hilde LIEVENS heeft verslag uitgebracht. 
 
Advocaat  Stijn  BUTENAERTS  die  verschijnt  voor  de  verzoekende  partij  en  advocaat  Dany 
SOCQUET die verschijnt voor de verwerende partij, zijn gehoord. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
.........  vraagt  met  een  op 17  mei  2010  ter  post  aangetekend  verzoekschrift  om  in  het  geding  te 
mogen tussenkomen. 
 
De voorzitter van de tweede kamer heeft vastgesteld, met een beschikking van 6 juli 2010, dat er 
grond  is  om  het  verzoek  in  te  willigen  en  dat  de  verzoeker  tot  tussenkomst  kan  worden 
aangemerkt als belanghebbende in de zin van artikel 4.8.16, §1, eerste lid VCRO voor wat betreft 
de behandeling van de vordering tot vernietiging. 
 
Met  dezelfde  beschikking  werd  vastgesteld  dat  het  verzoek  tot  tussenkomst  slechts  als 
ontvankelijk  kon  aangemerkt  worden  op  voorwaarde  dat  de  verzoeker  tot  tussenkomst  een 
afschrift  van haar  actueel  geldende  statuten, en  van  de  akte  van  aanstelling  van  haar  organen, 
alsmede het bewijs dat het daartoe bevoegde orgaan beslist heeft in rechte op te treden, bij haar 
uiteenzetting ten gronde te voegen. 
 
De Raad stelt vast dat de verzoeker tot tussenkomst aan dit verzoek niet voldaan heeft zodat het 
verzoek tot tussenkomst als niet-ontvankelijk dient afgewezen te worden. 
 
 

IV. 

FEITEN 

 
Op  19  juni  2009  (datum  van  het  ontvangstbewijs)  dient  de  verzoeker  tot  tussenkomst  bij  het 
college  van  burgemeester  en  schepenen  van  de  gemeente  Lubbeek  een  aanvraag  in  voor  een 
stedenbouwkundige  vergunning  voor  “verkavelen  van  gronden”,  met  de  bedoeling  4  bouwloten 
voor  appartementsgebouwen  te  creëren. De  aanvraag heeft  betrekking  op  een  perceel gelegen 
te ......... en met als kadastrale omschrijving .......... 
 
De  aanvraag  betreft  het  verkavelen  van  een  perceel  grond  in  4  loten  na  afbraak  van  de  een 
bestaande  woning.  Het  ontwerp  voorziet  in  vier  loten  voor  meergezinswoningen  waarvan  drie 
loten voor gesloten bebouwing tot op de rechtse perceelsgrens (loten 2, 3 en 4) en een vierde lot 
(lot 1) voor een aansluitende half open bebouwing met een bouwvrije strook tegenover de linkse 

RvVb - 2 

 

perceelsgrens. Er wordt een bouwdichtheid voorzien van minimum 23 en maximum 24 woningen 
per hectare.  
 
De bouwvrije strook op het lot 1 wordt aangewend als toegang tot de garages, die ingepland zijn 
in de tuinstrook ter hoogte van de achterste perceelsgrens. 
 
Het perceel is, zo blijkt uit de bestemmingsvoorschriften van het bij koninklijk besluit van 7 april 
1977 vastgestelde gewestplan Leuven, gelegen in woongebied.  
 
Het  perceel  is  niet  gelegen  binnen  een  gebied  waarvoor  een  goedgekeurd  bijzonder  plan  van 
aanleg  of  ruimtelijk  uitvoeringsplan  geldt,  noch  binnen  de  omschrijving  van  een  behoorlijk 
vergunde, niet vervallen verkaveling. 
 
Naar aanleiding van het openbaar onderzoek, georganiseerd van 29 juni 2009 tot en met 28 juli 
2009 worden geen bezwaarschriften ingediend. 
 
Het Agentschap Wegen en Verkeer brengt op 19 oktober 2009 een gunstig advies uit. 
Riobra brengt op 8 september 2009 een voorwaardelijk gunstig advies uit met betrekking tot de 
rioleringswerken. 
De  Vlaamse  Maatschappij  voor  Watervoorziening  brengt  op  10  augustus  2009  een  gunstig 
advies uit. 
Infrax  brengt  op  28  juli  2009  een  voorwaardelijk  gunstig  advies  uit  met  betrekking  tot  de 
tussenkomst voor de nutsvoorzieningen. 
 
De  gemeentelijke  stedenbouwkundige  ambtenaar  verleent  op  5  november  2009  volgend 
ongunstig advies: 
 

“… 
 
Bij  de  beoordeling  van  de  aanvraag  moet  nagegaan  worden  of  de  voorgestelde  invulling 
(appartementsgebouwen) past binnen het bestaand straatbeeld. Gelet op de aanwezigheid 
van appartementsgebouwen zowel aan dezelfde zijde van de weg als aan de voorzijde kan 
het voorgestelde project in dat opzicht aanvaard worden. 
 
Daarnaast  moet  bekeken  worden  of  de  invulling  op  het  bouwterrein  zelf  kan  aanvaard 
worden. 
 
Een inplanting tot tegen de rechter perceelsgrens, zelfs met akkoord van de buur, is niet te 
verantwoorden. Het toekomstperspectief dat wordt aangegeven zou leiden tot een algehele 
gesloten  straatwant  vanaf  de 
is  ruimtelijk  gezien 
onaanvaardbaar, zeker bekeken vanuit een landelijke gemeente gelegen in buitengebied. 
 
Er  wordt  voorgesteld  de  autostaanplaatsen  te  voorzien  in  de  tuinzone  en  tot  tegen  de 
achterste perceelsgrens. Deze inplanting is evenmin te verantwoorden en brengt de goede 
ruimtelijke ordening, maar ook de privatie op de omliggende percelen in het gedrang. 
 
Het voorgestelde verkavelingsplan voorziet ook in een grondafstand aan de gemeente (lot 
5).  Enerzijds wordt deze  grondafstand  gedaan  aan  een  overheid  die niet  de  bevoegdheid 
heeft over de voorliggende weg, noch wordt door de bevoegde overheid bevestigd dat  zij 
deze strook wensen op te nemen in hun openbaar domein. Bovendien zou de overdracht 
van  deze  grond  aan  de  gemeente  leiden  tot  onbebouwbaarheid  van  de  achterliggende 

.........  en  zonder  doorkijk.  Dit 

RvVb - 3 

 

eigendom, vermits deze strook zal ingelijfd worden bij het privaat domein van de gemeente 
en de achterliggende kavel derhalve niet reikt aan een voldoende uitgeruste openbare weg. 
 
De aanvraag wordt ongunstig geadviseerd. 
 
…” 

 
Bij  besluit  van  10  november  2009  weigert  het  college  van  burgemeester  en  schepenen  de 
gevraagde verkavelingsvergunning. 
 
Tegen  deze  beslissing  tekent  .........  als  zaakvoerder  van  de  .........  op  15  december  2009 
administratief beroep aan bij de verwerende partij. 
 
In  zijn  verslag  van  25  januari  2010,  adviseert  de  provinciale  stedenbouwkundige  ambtenaar  de 
verwerende  partij  om  het  beroep  van  de  verzoeker  tot  tussenkomst  niet  in  te  willigen,  met  de 
volgende motivering: 
 

“…. 
 
De aanvraag komt niet in aanmerking voor vergunning, om volgende redenen: 
-  Er  wordt  een  overdreven  woningdichtheid  voorgesteld  die  ver  die  van  de  omgeving 

overschrijdt en ongepast is voor deze beperkte kern; 

-  De  optie  om  ter  hoogte  van  het  rechts  aanpalende  perceel  een wachtgevel te  creëren 
kan  niet  aanvaard  worden.  Bij  een  afwerking  van  deze  wachtgevel  met  een 
vervangingsbouw  voor  de  bestaande  rijwoningen,  zou  een  enorm  lang  bouwblok 
ontstaan dat afwijkend zou zijn binnen dit straatbeeld; 

-  De  normale  tuinstrook  wordt  voor  een  aanzienlijk  deel  ingericht  met  parkeerplaatsen, 
deze  inrichting  strookt  niet  met  de  wenselijke  inrichting  van  tuinstroken,  belemmert  de 
normale openheid en doorgroening en is hinderlijk; 

-  Mits  in  te  boeten  op  het  bouwprogramma  zijn  er  mogelijkheden  om  in  of  onder  het 
gebouw of de tuin wel de nodige parkeervoorzieningen aan te leggen, zonder het groen 
in de tuin verloren gaat; 

-  Het  overdreven  bouwprogramma  overschrijdt  de  draagkracht  van  het  perceel  en  de 

onmiddellijke omgeving. 
 
…” 

 
Na de partijen te hebben gehoord op 4 maart 2010 beslist de verwerende partij op 4 maart 2010 
om  het  beroep  in  te  willigen  en  de  verkavelingsvergunning  met  volgende  voorwaarden  te 
verlenen: 
 

-  Het aantal woongelegenheden per kavel wordt beperkt tot maximaal 3; 
-  De  autostaanplaatsen  kunnen  niet  worden  uitgevoerd  als  een  gesloten  constructie 

(garage); 

-  De autostaanplaatsen en de inrit worden uitgevoerd in polyethyleen grastegels. 

 

 

RvVb - 4 

 

 
De verwerende partij overweegt hierbij het volgende: 
 

“… 
 
2.  De  aanvraag  is  niet  gelegen  binnen  een  overstromingsgevoelige  zone.  Gezien  de 
aanvraag  een  toename  van  de  bebouwde  oppervlakte  inhoudt  leidt  dit  tot  de 
vermindering van de infiltratiecapaciteit van de bodem ten gevolge van de uitvoering van 
de verkaveling. Deze impact zal dienen opgevangen te worden in de voorwaarden bij de 
aanvraag 
tot  stedenbouwkundige  vergunning,  waarbij  de  afkoppeling  van  het 
hemelwater dient vooropgesteld te worden. Deze voorziening voor afkoppeling van het 
hemelwater,  in  toepassing  van  de  dan  geldende  verordeningen,  kan  bij  een  latere 
aanvraag  tot  stedenbouwkundige  vergunning  worden  opgenomen  in  de  plannen.  In 
deze  omstandigheden  kan  in  alle  redelijkheid  verwacht  worden  dat  er  geen  schadelijk 
effect wordt veroorzaakt in de plaatselijke waterhuishouding, noch dat dit mag verwacht 
worden ten aanzien van het eigendom in aanvraag. 
 

3.  De aanvraag werd onder meer geweigerd om reden dat een strook grond voor afstand 
aan  de  gemeente  is  voorzien,  waar  de  aanvraag  gelegen  is  aan  een  gewestweg.  De 
beroeper  erkent  dat  dit  foutief  in  een  ‘belofte’  werd  opgenomen.  Op  de  plannen  staat 
enkel dat de strook grond tussen de oude en nieuwe rooilijn bestemd is op te voegen bij 
het  openbaar  domein.  Vermits  een  vergunning  wordt  afgeleverd  op  basis  van  de 
planinhoud,  en  Wegen  en  Verkeer  akkoord 
is  met  deze  opvatting,  kan  dit 
weigeringsmotief niet in aanmerking genomen worden. 
 

4.  De aanvraag voorziet vooreerst in het afbreken van de bestaande woning op het terrein. 
Tegen  deze  afbraak  kan  geen  bezwaar  worden  geopperd.  Het  betreft  een  oudere 
woning zonder erfgoedwaarde. In eerste instantie dient afgewogen of de typologie van 
appartementsbouw op deze plaats aanvaardbaar is. De aanvraag is gelegen in een vol 
rood woongebied  op  een goed ontsloten  plaats  met  een  hoog  voorzieningenniveau.  In 
de  directe  omgeving  komen  meerdere  appartementsgebouwen  voor.  Gezien  deze 
bestaande  ordening  kunnen  bijkomende  appartementen  op  deze  plaats  aanvaard 
worden. 
 

5.  Ook  al  kunnen  appartementen  op  deze  plaats  principieel  aanvaard  worden,  dient 
onderzocht  of  de  gewenste  dichtheid  en  de  stedenbouwtechnische  afwikkeling  op  het 
terrein  aanvaardbaar  is.  Het  voorstel  voorziet  in  maximaal  24  woongelegenheden  per 
ha.  Op  de  hoorzitting  geeft  de  beroeper  aan  tot  3  woongelegenheden  per  lot  te  willen 
realiseren,  wat  ook  overeenstemt  met  het  voorziene  aantal  autostaanplaatsen.  Indien 
het maximale aantal woongelegenheden per kavel wordt beperkt tot 3, wat opgenomen 
kan worden in de verkavelingsvoorschriften, is het voorstel aanvaardbaar. 
 

6.  De  aanvraag  werd  onder  meer  ook  geweigerd  om  reden  dat  een  opbouw  in  gesloten 
orde  tot  stand  zou  komen.  De  kavels  zijn  voorzien  met  een  bebouwing  tot  tegen  de 
rechtse perceelsgrens. Gezien op de rechtse aanpalende percelen zich nog 5 woningen 
in aangesloten bebouwing bevinden, vóór de rooilijn, is uitgegaan van een toekomstige 
ordening  waarbij  deze  bebouwing  naar  achter  zou  geschoven  worden  en  kan 
aangesloten worden op het ontwerp. Deze optie is ingegeven door de configuratie van 
het naastliggende eigendom.  
Dit  eigendom  bestaat  uit  twee  kadastrale  percelen,  waarvan  het  onbebouwde  perceel 
aanpalend aan de aanvraag een breedte heeft van 8m. Deze breedte is beperkt om nog 
een  woning  in  half-open  orde  toe  te  laten,  zodat  bij  een  toekomstige  ordening  kan 

RvVb - 5 

 

uitgegaan worden  van een  nieuwe  woning  in  gesloten  orde  indien  de  bebouwbaarheid 
bewaakt  wordt.  De  aanpalende  eigenaar  gaf  zijn  akkoord  met  deze  opvatting.  In  de 
omgeving komen nog langere aaneengesloten woninggroepen voor, zodat een gesloten 
opbouw hier aanvaardbaar is. 
 

7.  Naast de weerslag die het grote bouwprogramma op de ruimere omgeving zou hebben 
en  voor  het  straatbeeld,  is  er  nog  de  afwikkeling  op  het  eigen  terrein  dat  te  wensen 
overlaat. 
In  de  voorschriften  is  opgenomen  dat  de  autostaanplaatsen voorzien worden  tegen  de 
achterste perceelsgrens. Er wordt geen  duidelijkheid gegeven  aangaande de  aard  van 
deze plaatsen. In geen geval kan worden ingestemd met garages, welke een bebouwing 
tot  op  de  perceelsgrens  met  zich  zouden  brengen.  De  deputatie  is  van  oordeel  dat 
slechts  open  carports  kunnen  worden  toegelaten.  De  tuinstroken  in  de  omgeving  zijn 
reeds door verschillende constructies aangetast. De aanvraag komt in aanmerking voor 
vergunning om volgende redenen: 
 
-  de aanvraag is in overeenstemming  met de planologische bestemmingsbepalingen 

voor het woongebied; 
in de omgeving komen verschillende appartementsgebouwen voor; 

- 
-  de plaats is goed ontsloten en goed uitgerust; 
-  het voorgestelde gabarit van twee bouwlagen en een zadeldak is gangbaar voor de 

omgeving; 

-  mits het aantal woongelegenheden te beperken is de voorgestelde woningdichtheid 

aanvaardbaar; 

-  een  opbouw  in  half-open  orde  laat  een  afwerking  toe  op  het  rechts  aanpalend 
perceel, een meer gesloten bebouwingstypologie komt nog voor in de omgeving en 
is aanvaardbaar langs een steenweg; 

-  de omliggende tuinstroken zijn reeds versnipperd door verschillende constructies, in 
zoverre  er  geen  gesloten  garages  worden  ingericht  is  het  niet  uitgesloten  om  de 
wagens in de tuinstrook onder te brengen. 

 
…..” 

 
Dit is de bestreden beslissing. 
 
 

V. 

ONTVANKELIJKHEID VAN DE VORDERING TOT VERNIETIGING 

 
 

A.  Ontvankelijkheid wat betreft de tijdigheid van het beroep 

 
De bestreden beslissing werd aan de verzoekende partij betekend per aangetekende brief van 22 
maart 2010. 
 
Het  door  de  verzoekende  partij  ingestelde  beroep,  bij  aangetekende  brief  van  21  april  2010,  is 
dus tijdig. 
 
 

 

RvVb - 6 

 

 

B.   Ontvankelijkheid  wat  betreft  het  belang  en  de  hoedanigheid  van  de  verzoekende 

partij 

 
De gewestelijke  stedenbouwkundige  ambtenaar  beschikt  op  grond  van artikel 4.8.16,  §1  VCRO 
over het rechtens vereiste belang om een vordering in te stellen bij de Raad. 
 
De Raad aanvaardt tevens dat uit artikel 4.8.16, §1 VCRO niet alleen het potentieel belang van 
de  gewestelijke  stedenbouwkundige  ambtenaar  blijkt,  maar  ook  diens  hoedanigheid  en  meer 
bepaald diens procesbevoegdheid om een vordering in te stellen bij de Raad. 
 
 

VI. 

ONDERZOEK VAN DE VORDERING TOT VERNIETIGING 

 

A.  Vooraf 

 
Onverminderd  de  eventuele  gegrondheid  van  het  door  de  verzoekende  partij  ingeroepen  enig 
middel, en alvorens dit middel te beoordelen en er een uitspraak over te doen, acht de Raad het 
aangewezen,  teneinde de  tegensprekelijkheid  van  het  debat  te  garanderen, dat  aan  partijen  de 
mogelijkheid  wordt  geboden  te  antwoorden  op  de  hierna  geformuleerde  ambtshalve  middelen 
die  de  Raad,  gelet  op  artikel  4.8.3,  §2  VCRO,  ten  aanzien  van  de  bestreden  beslissing  in 
overweging neemt.  
 
 

B.  Schending  van  artikel  4.7.23,  §1,  eerste  lid  VCRO,  de  artikelen  2  en  3  van  de  wet 
van  29  juli  1991  betreffende  de  formele  motivering  van  bestuurshandelingen,  de 
materiële  motiveringsplicht  en  de  beginselen  van  behoorlijk  bestuur,  meer 
specifiek het zorgvuldigheidsbeginsel 

 
 
Eerste onderdeel 
 
Artikel 4.7.23, §1, eerste lid VCRO bepaalt uitdrukkelijk dat de deputatie haar beslissing over het 
ingestelde  beroep  neemt  op  grond  van  het  verslag  van  de  provinciale  stedenbouwkundige 
ambtenaar.  
 
In  het  licht  van  de  formele  en  materiële  motiveringsplicht,  vereist  artikel  4.7.23,  §1,  eerste  lid 
VCRO dat  uit  de  bestreden  beslissing  zelf moet  worden kunnen  afgeleid of de  deputatie  bij  het 
nemen  van  haar  beslissing  op  gemotiveerde  wijze  is  afgeweken  van  het  verslag  van  de 
provinciale stedenbouwkundige ambtenaar, dan wel of de deputatie zich op gemotiveerde wijze 
heeft  aangesloten  bij  de  visie  van  de  provinciale  stedenbouwkundige  ambtenaar  en  zich  de 
motieven van de provinciale stedenbouwkundige ambtenaar eigen heeft gemaakt.  
 
Artikel 4.7.23, §1, eerste lid VCRO veronderstelt dus met andere woorden dat zowel de feitelijke 
als  de 
juridische  determinerende  overwegingen  van  het  verslag  van  de  provinciale 
stedenbouwkundige ambtenaar worden opgenomen in de beroepsbeslissing zodat op basis van 
de beslissing zelf kan nagegaan worden of de deputatie haar beslissing daadwerkelijk op grond 
van het verslag van de provinciale stedenbouwkundige ambtenaar heeft genomen. 
 
De Raad stelt evenwel vast dat de verwerende partij in de bestreden beslissing kennelijk zonder 
meer  en  bovendien  uitsluitend  in  algemene  bewoordingen  verwijst  naar  het  bestaan  van  ‘een 
verslag’,  waarvan  zelfs  niet  duidelijk  is  of  het  gaat  over  het  verslag  van  de  provinciale 
stedenbouwkundige  ambtenaar,  dan  wel  over  een  algemeen  verslag  omtrent  het  dossier, 

RvVb - 7 

 

uitgebracht  door  een  lid  van  de  deputatie.  De  provinciale  stedenbouwkundige  ambtenaar  was 
ook niet aanwezig  op  de hoorzitting  van  4 maart  2010. Rekening  houdend met  wat  hoger  werd 
gesteld  kan  zulks  echter  niet  volstaan.  Hetzelfde  geldt  overigens  evenzeer  voor  de 
omstandigheid dat het verslag van de provinciale stedenbouwkundige ambtenaar zich gebeurlijk 
in het administratief dossier bevindt en aldus consulteerbaar is of was voor de partijen. 
 
Aangezien  in  de  bestreden  beslissing  op  geen  enkele  wijze  melding  wordt  gemaakt  van  de 
feitelijke  en  juridische  determinerende  overwegingen  van  het  verslag  van  de  provinciale 
stedenbouwkundige  ambtenaar,  kan  niet  worden  nagegaan  of  de  deputatie  haar  beslissing 
daadwerkelijk op grond van vermeld verslag heeft genomen en hierbij eventuele andersluidende 
overwegingen op afdoende wijze heeft weerlegd, schendt de bestreden beslissing artikel 4.7.23, 
§1,  eerste  lid  VCRO,  de  artikelen  2  en  3  van  de  wet  van  29  juli  1991  betreffende  de  formele 
motivering van bestuurshandelingen, evenals de materiële motiveringsplicht.  
 
 
Tweede onderdeel 
 
Aangezien uit de bestreden beslissing niet kan worden afgeleid of zij daadwerkelijk op grond van 
het verslag van de provinciale stedenbouwkundige ambtenaar werd genomen, minstens dat niet 
kan worden vastgesteld of de verwerende partij rekening heeft gehouden met de determinerende 
overwegingen,  zowel  in  feite  als  in  rechte,  van  vermeld  verslag,  en dit  ongeacht  de  aard  en de 
draagwijdte ervan, schendt de bestreden beslissing het zorgvuldigheidsbeginsel.  
 
Opdat de verwerende partij een zorgvuldige beslissing zou kunnen nemen, dient zij de aanvraag 
aan  een  eigen,  zorgvuldig  en  afdoende  onderzoek  te  onderwerpen.  Gelet  op  artikel  4.7.23,  §1, 
eerste lid VCRO kan niet worden betwist dat het verslag van de provinciale stedenbouwkundige 
ambtenaar  hierbij  een  essentieel  en  noodzakelijk  te  onderzoeken  aspect  van  het  dossier  is.  Dit 
laatste  niet  in  het  minst  nu  vastgesteld  moet  worden  dat  de  provinciale  stedenbouwkundige 
ambtenaar uitdrukkelijk adviseert om het beroep van de verzoekende partij tot tussenkomst niet 
in te willigen en de verkavelingsvergunning te weigeren.  
 
De  kennelijk  niet  gemotiveerde,  minstens  niet  afdoende,  negatie  van  het  verslag  van  de 
provinciale  stedenbouwkundige  ambtenaar,  in  het  bijzonder  voor  wat  de  toetsing  van  de 
aanvraag  aan  de  goede  ruimtelijke  ordening  betreft,  impliceert  dan  ook  een  schending  van  het 
zorgvuldigheidsbeginsel.  De  omstandigheid  dat  de  verwerende  partij  in  de  bestreden  beslissing 
middels  een  stijlformule  verwijst  naar  het  bestaan  van  ‘een  verslag’  volstaat  niet  en  doet  geen 
afbreuk  aan  wat  hoger  werd  vastgesteld.  De  bestreden  beslissing  is  derhalve  kennelijk 
onzorgvuldig. 
 
In  zoverre  de  verwerende  partij bij de beoordeling van  de  goede  ruimtelijke ordening  daarnaast 
kennelijk uitsluitend oog heeft gehad voor de belangen en de noden van de verzoekende partij tot 
tussenkomst, zonder hierbij de belangen van de verzoekende partij mee in overweging te nemen, 
en haar beslissing kadert in een zogenaamde toekomstige realisatie van het straatbeeld, kan in 
alle  redelijkheid  niet  betwist  worden  dat de  verwerende partij  op  een onredelijke  wijze  van  haar 
beleidsvrijheid gebruik heeft gemaakt. 
 
De bestreden beslissing is derhalve kennelijk onredelijk en onzorgvuldig. 
 
 

 

RvVb - 8 

 

 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. Het verzoek tot tussenkomt van de ......... wordt onontvankelijk verklaard. 
 
2. De Raad verzoekt de partijen om met een aanvullende nota en binnen een termijn van dertig 
dagen,  te  rekenen  vanaf  de  betekening  van  huidig  arrest,  te  antwoorden  op  het  in  onderdeel 
VI.B. geformuleerde ambtshalve middel.  
 
3. De uitspraak over de kosten wordt uitgesteld tot de beslissing ten gronde. 
 
 
 
Dit arrest is uitgesproken te Brussel, in openbare terechtzitting op 25 januari 2011, door de Raad 
voor Vergunningsbetwistingen, tweede kamer, samengesteld uit: 
 
 
Hilde LIEVENS, 
 
 
 
Hildegard PETTENS,  toegevoegd griffier. 
 
 
De toegevoegd griffier, 
 
 
 
 
 
Hildegard PETTENS 
 

De voorzitter van de tweede kamer, 

voorzitter van de tweede kamer, 

Hilde LIEVENS 

met bijstand van 

 

 

 

 

 

 

 

 

 

RvVb - 9 

 

