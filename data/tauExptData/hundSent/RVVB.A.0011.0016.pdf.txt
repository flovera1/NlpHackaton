 

 

 
 
In zake:  

Tussenkomende    
partij : 

RAAD VOOR VERGUNNINGSBETWISTINGEN 

ARREST 

nr. A/2011/0016 van 1 maart 2011 

in de zaak 2010/0433/A/2/0392 

de GEWESTELIJKE STEDENBOUWKUNDIGE AMBTENAAR van het 
Agentschap Ruimte en Erfgoed, afdeling Vlaams-Brabant 
 
bijgestaan en vertegenwoordigd door: 
advocaat Stijn BUTENAERTS 
kantoor houdende te 1080 Brussel, Leopold II-laan 180 
bij wie keuze van woonplaats wordt gedaan 
 
verzoekende partij 
 
tegen: 
 
de deputatie van de provincieraad van VLAAMS-BRABANT 
 
bijgestaan en vertegenwoordigd door: 
advocaat Dany SOCQUET 
kantoor houdende te 3080 Tervuren, Merenstraat 28 
bij wie keuze van woonplaats wordt gedaan 
 
verwerende partij 
 
de nv ........., met zetel te  ......... 
 
bijgestaan en vertegenwoordigd door: 
advocaat Leonce ERALY 
kantoor houdende te 3150 Haacht, Provinciesteenweg 11 

 

 

 
 
 

I. 

VOORWERP VAN DE VORDERING 

 
De vordering, ingesteld bij aangetekende brief van 10 mei 2010, strekt tot de vernietiging van het 
besluit van de deputatie van de provincieraad van Vlaams-Brabant van 18 maart 2010. 
 
Met dit besluit heeft de deputatie het administratief beroep van de tussenkomende partij, namens 
de  vergunningaanvrager,  tegen  de  weigeringsbeslissing  van  het  college  van  burgemeester  en 
schepenen van de gemeente Dilbeek van 9 november 2009 ingewilligd. 
 
De  deputatie  heeft  aan  .........  de  stedenbouwkundige  vergunning  onder  voorwaarden  verleend 
voor  het  renoveren  en  herbestemmen  van  een  mouterij  naar  een  gebouw  voor  kantoor  en 
meerdere woningen. 

RvVb - 1 

 

 
Het betreft een perceel gelegen te ......... en met kadastrale omschrijving .......... 
 
 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een  afschrift  van  het  administratief 
dossier  neergelegd.  De  verzoekende  partij  heeft  een  wederantwoordnota  ingediend.  De 
tussenkomende partij heeft een schriftelijke uiteenzetting ingediend. 
 
De  partijen  zijn  opgeroepen  voor  de  openbare  terechtzitting  van  22  februari  2010,  alwaar  de 
vordering tot vernietiging werd behandeld. 
 
Kamervoorzitter Hilde LIEVENS heeft verslag uitgebracht.  
 
loco  Stijn  BUTENAERTS  verschijnt  voor  de 
Advocaat  Karima  EL  MOUZGHIBATI  die 
verzoekende  partij,  advocaat  Janina  VANDEBROECK  die  loco  advocaat  Danny  SOCQUET 
verschijnt  voor  de  verwerende  partij  en  advocaat  Leonce  ERALY  die  verschijnt  voor  de 
tussenkomende partij, zijn gehoord.  
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
.........  vraagt  met  een  op  9  juni  2010  ter  post  aangetekend  verzoekschrift  om  in  het  geding  te 
mogen tussenkomen namens de vergunningaanvrager .......... 
 
De voorzitter van de tweede kamer heeft vastgesteld, met een beschikking van 6 juli 2010, dat er 
grond  is  om  het  verzoek  in  te  willigen  en  dat  de  verzoeker  tot  tussenkomst  aangemerkt  kan 
worden als belanghebbende in de zin van artikel 4.8.16, §1, eerste lid VCRO voor wat betreft de 
behandeling van de vordering tot schorsing. 
Met  dezelfde  beschikking  werd  de  verzoekende  partij  in  tussenkomst  overeenkomstig  artikel 
4.8.11 VCRO verzocht een schriftelijke machtiging van haar cliënt bij te brengen.  
 
De  Raad  stelt  vast  dat  de  verzoeker  tot  tussenkomst  heeft  voldaan  aan  deze  voorwaarde  door 
neerlegging  van  deze  machtiging  tot  vertegenwoordiging  ter  openbare  terechtzitting  van  22 
februari  2011.  Nu  ter  openbare  terechtzitting  de  vergunninghouder,  de  nv  .........,  eveneens 
vertegenwoordigd  wordt  door  een  juridische  raadsman  en  blijkt  dat  de  vergunninghouder  haar 
maatschappelijke  zetel  in  België  heeft,  is  het  niet  meer  noodzakelijk  om  aan  de  technische 
raadsman, zijnde architect ........., tussenkomst te verlenen in de hangende procedure aangezien 
deze  geen  eigen  persoonlijk  belang  kan  aantonen.  Enkel  de  nv 
.........,  zijnde  de 
vergunninghouder kan worden aangemerkt als belanghebbende in de zin van artikel 4.8.16, §1, 
eerste lid VCRO voor wat betreft de behandeling van de vordering tot vernietiging. 
 
 
 
 
 

RvVb - 2 

 

IV. 

FEITEN 

 
Op 5 januari 2009 (datum van het ontvangstbewijs) dient ......... namens ......... bij het college van 
burgemeester  en  schepenen  van  Dilbeek  een  aanvraag  in  voor  een  stedenbouwkundige 
vergunning  voor  “het  renoveren  en  herbestemmen  van  een  mouterij  naar  een  gebouw  voor 
kantoor  en  meerdere  woningen”.  Op  het  aanvraagfomulier  staat  vermeld  dat  de 
stedenbouwkundige  vergunning  wordt  gevraagd  voor  het  verbouwen  van  een  brouwerij  tot 
wooneenheden. 
 
Het perceel is, zo blijkt uit de bestemmingsvoorschriften van het bij koninklijk besluit van 7 maart 
1977  vastgesteld  gewestplan  ‘Halle-Vilvoorde-Asse’,  gelegen  in  woongebied  met  landelijk 
karakter.  
 
Het  perceel  is  niet  gelegen  binnen  een  gebied  waarvoor  een  goedgekeurd  bijzonder  plan  van 
aanleg  of  ruimtelijk  uitvoeringsplan  geldt,  noch  binnen  de  omschrijving  van  een  behoorlijk 
vergunde, niet vervallen verkaveling. 
 
Naar  aanleiding  van  het  openbaar  onderzoek,  georganiseerd  van  2  februari  2009  tot  en  met  3 
maart 2009, wordt één bezwaarschrift ingediend, uitgaande van een buurtbewoner.  
 
De wegbeheerder brengt op 11 februari 2009 een gunstig advies uit. 
 
De Intercommunale maatschappij voor distributie van elektriciteit en aardgas brengt op 24 maart 
2009 een voorwaardelijk gunstig advies uit. 
 
De bevoegde brandweerdienst brengt op 30 april 2009 een voorwaardelijk gunstig advies uit. 
 
Op  10  september  2009  neemt  het  college  van  burgemeester  en  schepenen  van  de  gemeente 
Dilbeek het volgende standpunt in: 
 

“… 
Beknopte beschrijving van de aanvraag 
-  Het project heeft betrekking op het verbouwen en herbestemmen van een voormalige 

mouterij tot een meergezinswoning. 

 
Stedenbouwkundige basisgegevens uit plannen van aanleg 
-  Het terrein is volgens het gewestplan Halle Vilvoorde Asse, vastgesteld bij KB van 7 

maart 1977, gelegen in woongebied met landelijk karakter 

(…) 
 
Beschrijving van de bouwplaats, de omgeving en het project 
-  De  aanvraag  betreft  het  verbouwen  en  herbestemmen  van  een  mouterij  (deel 
uitmakend van de voormalige brouwerij gesitueerd op de hoek van de .........  met de 
.........). In het gebouw worden er 8 woonentiteiten en 1 kantoorruimte ingericht. Op de 
gelijkvloerse verdieping worden er parkeerruimtes voorzien. Het hoofdvolume van het 
gebouw  blijft  ongewijzigd.  Om  het  gebouw  bewoonbaar  te  maken  zijn  o.a.  volgende 
werken gepland:  het bouwen  van  een stalen lift  aan  de  buitenzijde  van  het  gebouw, 
het  wijzigen  van  de  indeling  van  de  binnenruimten,  het  wijzigen  van  de  hoogte  van 
sommige  vloerplaten,  het  vergroten  van  raamopeningen,  het  plaatsen  van  stalen 
terrassen,  het  gedeeltelijk  openbreken  van  het  dak  en  de  vloerplaat  van  de  2e 
verdieping voor het creëren van een patio met galskoepel en het grondig verbouwen 
van de aanbouwen. 

RvVb - 3 

 

 
Beoordeling van de goede ruimtelijke ordening 
o  Het ingediend project stemt overeen met de planologische voorschriften gevoegd bij 
het gewestplan Halle-Vilvoorde-Asse i.c. artikels 5 en 6 van het KB van 28 december 
1972 betreffende de inrichting en de toepassing van de ontwerpgewestplannen en de 
gewestplannen 

o  Het  project  zorgt  voor  een  kwalitatieve  invulling  van  een    bestaand,  buiten  gebruik 
gekomen  industrieel  gebouw.  Door  de  realisatie  van  het  project  zal  de  omgeving  in 
belangrijke mate worden verfraaid en geherwaardeerd. 

o  De  bestemming  wonen  en  de  nevenfunctie  kantoor  (met  oppervlakte  van  80  m²) 

passen in de omgeving. 

o  Het  gebouw  wordt  voornamelijk  verbouwd  binnen  het  bestaande  volume.  Het 

industriële karakter blijft behouden. 

o  Het ingediende project is verenigbaar met de goede plaatselijke ruimtelijke ordening. 
 
Algemene conclusie 
-  Om  bovenvernoemde 

ingediend  project  planologisch  en 
stedenbouwkundig-architecturaal  verantwoord  mits  naleving  van  de  gestelde 
voorwaarden. 

redenen 

is  het 

(…) 
 
Advies: 
GUNSTIG 
 
Voorwaarden: 
-  Er dient rekening te worden gehouden met het brandweerverslag d.d. 30/04/2009 en 

het advies van Iverlek d.d. 24/03/2009. 

-  De  aanvang  en  het  einde  van  de  bouwwerken  moeten  gemeld  worden  bij  de  dienst 
Ruimtelijke  Ordening  zodat  de  uitvoering  volgens  de  goedgekeurde  plannen  en  de 
naleving van de voorwaarden kunnen gecontroleerd worden. 

-  De  gemeentelijke,  provinciale  en  gewestelijke  stedenbouwkundige  verordeningen 
inzake  afkoppeling  van  hemelwater  afkomstig  van  dakvlakken  en  van  verharde 
oppervlakten en het hergebruik van hemelwater worden nageleefd. 

-  De  aansluiting  aan  de  openbare  riolering  moet  uitgevoerd  worden  volgens  het 
gemeentelijk algemeen reglement van 25 november 2008 inzake rioolaansluiting door 
de TMVW. De bouwheer meldt de uitvoering van werken aan de TMVW. 

-  De vergunning heeft slechts betrekking op de aangevraagde werken. 
…” 

 
De  gewestelijke  stedenbouwkundige  ambtenaar  verleent  op  datum  van  23  oktober  2009  een 
ongunstig advies met de volgende motivering: 
 

“… 
BESCHRIJVING VAN DE BOUWPLAATS, DE OMGEVING EN DE AANVRAAG 
Het  ingediende  project  is  gelegen  op  de  hoek  van  de  .........  en  de  ..........  De  omgeving 
wordt  gekenmerkt  door  een  mix  van  bebouwing  met  zowel  eengezinswoningen  in  open 
als  in  gesloten  verband,  een  handelszaak  en  het  wooncomplex  dat  voorzien  is  in  de 
brouwerij  ..........  Op  het  bovenvermelde  perceel  staan  de  gebouwen  van  de  voormalige 
mouterij behorende bij de brouwerij aan de overzijde van de .......... Het project betreft het 
verbouwen  en  herbestemmen  van  een  deel  van  het  gebouwencomplex 
tot  8 
woonentiteiten en 1 kantoorruimte. Het gebouw staat ingeplant tot op de rooilijn van zowel 
de  .........  al  de  .........  en  heeft  een  variërend  gabarit  met  een  maximale  kroonlijsthoogte 

RvVb - 4 

 

van 15,81 m ten opzichte van het straatpeil van de .......... De verbouwing vindt voor een 
groot  stuk  binnen  het  bestaande  volume  plaats.  Het  dak  wordt  echter  gedeeltelijk 
verhoogd  en/of  platgetrokken;  er  worden  geveluitbouwen  en  aanhangende  terrassen 
voorzien en er wordt buiten het volume een liftkoker geplaatst. De overwegend gesloten 
gevels  worden  opengetrokken  door  raamopeningen.  De  westelijke  en  noordelijke  gevel 
veranderen in grote mate van uitzicht door de voorziene ingrepen. 
Het  ingediende  project  voorziet  op  de  gelijkvloerse  verdieping  parkeerplaatsen  en 
bergruimtes. 
In  de  twee  aanpalende  lagere  volumes  worden  op  de  gelijkvloerse  verdieping  de 
woonvertrekken  van  2  duplexappartementen  voorzien.  De  vloerpas  van  deze 
appartementen ligt circa 1,45m lager dan de rest van de gelijkvloerse verdieping. Het dak 
van  dit  lagere  volume  wordt  plat  getrokken  waardoor  op  de  eerste  verdieping  de 
slaapruimtes en badkamer kunnen voorzien worden. Duplex 1 heeft een vloeroppervlakte 
van circa 55m², verdeeld over beide verdiepingen. 
In  het  hoofdvolume  worden  op  de  eerste  verdieping  een  kantoorruimte  een  2 
appartementen  voorzien.  Om  licht  in  alle woonvertrekken  te  krijgen  wordt  in het  midden 
van  het  gebouw  een  patio  voorzien.  Op  de  tweede  verdieping worden  een  appartement 
en  de  leefruimtes  van  twee  duplexappartementen  voorzien.  Ter  hoogte  van  de  patio  is 
hier  een  overloop  van  1  m  die  toegang  verschaft  aan  de  wooneenheden.  Op  de  derde 
verdieping bevinden zich de slaapruimtes horende bij de onderliggende duplexen en een 
penthouse. 
 
BEOORDELING VAN DE GOEDE RUIMTELIJKE ORDENING 
in  overeenstemming  met  de  aanvullende 
Het 
stedenbouwkundige  voorschriften,  namelijk  dat  maximaal 
twee  woonlagen  zijn 
toegestaan. Om het aantal woonlagen te bepalen moet het project immers in zijn geheel 
worden  beschouwd.  In  zijn  bijgevoegde  snedes  is  dan  ook  zichtbaar  dat  er  meer  dan 
twee woonlagen worden geconcipieerd. In het project worden de aanpalende gebouwen 
op  de  site  niet  betrokken.  Deze  gebouwen  zijn  van  een  recentere  datum  maar  behoren 
eveneens  tot  de  voormalige  mouterij.  De  aanvraag  is  onduidelijk  over  wat  met  deze 
gebouwen zal gebeuren. Door deze gebouwen te behouden blijft de gemeenschappelijke 
gevel volledig gesloten. Het ingediende project voorziet een grote woningdichtheid op het 
perceel. Er worden acht eenheden voorzien op een perceel met een oppervlakte van ca. 
6,8 are. Dit wil zeggen dat er ca. 117 woningen per hectare worden voorzien. Gelet op het 
landelijke karakter van de omgeving wordt de draagkracht van het perceel overschreden 
door  het  voorziene  project.  Door  het  optrekken  van  het  dak  en  het  voorzien  van 
geveluitbouwen  wordt  de  nuttige  ruimte  van  het  gebouw  vergroot  waardoor  er  meer 
wooneenheden  mogelijk  zijn.  Ten  slotte  worden  de  gevels  zodanig  gewijzigd  waardoor 
het  oorspronkelijke  karakter  van  het  gebouw  grotendeels  verdwijnt.  Het  ingediende 
project  integreert  zich  onvoldoende  in  zijn  omgeving  en  is  niet  in  overeenstemming  met 
de goede ruimtelijke ordening. 
 
ALGEMENE CONCLUSIE 
Uit  bovenstaande  motivering  blijkt  dat  de  aanvraag  niet  in  overeenstemming  is  met  de 
goede plaatselijk ordening en met zijn onmiddellijke omgeving. 
…” 

ingediende  project 

is  niet 

 
 
Het college  van  burgemeester  en  schepenen  van de  gemeente Dilbeek  weigert  op  9  november 
2009  op  basis  van  het  vermelde  negatief  advies  van  de  gewestelijke  stedenbouwkundige 
ambtenaar een stedenbouwkundige vergunning aan de vergunningaanvrager middels overname 
van de motieven van het negatieve advies. 
 

RvVb - 5 

 

Tegen  deze  beslissing  tekent  de  tussenkomende  partij  op  16  december  2009  administratief 
beroep aan bij de verwerende partij. 
 
In  zijn  verslag  van  8  maart  2010  adviseert  de  provinciale  stedenbouwkundige  ambtenaar  de 
verwerende  partij  om  het  beroep  in  te  willigen  en  de  stedenbouwkundige  vergunning  onder 
voorwaarden te verlenen overeenkomstig de plannen.  
 
Na  de  partijen  te  hebben  gehoord  op  18  maart  2010,  beslist  de  verwerende  partij  op  18  maart 
2010  om  het  beroep  in  te  willigen  en  de  stedenbouwkundige  vergunning  te  verlenen  onder  de 
volgende voorwaarden: 
-  er  dient  rekening  te  worden  gehouden  met  het  brandweerverslag  van  30  april  2009  en  het 

advies van Iverlek van 24 maart 2009 

-  de  aanvang  en  het  einde  van  de  bouwwerken  moeten  gemeld  worden  bij  de  dienst 
Ruimtelijke Ordening, zodat de uitvoering volgens de goedgekeurde plannen en de naleving 
van de voorwaarden kunnen gecontroleerd worden 

-  de  gemeentelijke,  provinciale  en  gewestelijke  stedenbouwkundige  verordeningen  inzake 
afkoppeling van hemelwater afkomstig van dakvlakken en van verharde oppervlakten en het 
hergebruik van hemelwater moeten worden nageleefd 

-  de  aansluiting  aan  de  openbare  riolering  moet  uitgevoerd  worden  volgens  het  gemeentelijk 
algemeen  reglement  van  25  november  2008,  inzake  rioolaansluiting  door  de  TMVW.  De 
bouwheer meldt de uitvoering van werken aan de TMVW. 

 
De verwerende partij overweegt hierbij het volgende: 

 

“… 
Beschrijving van de aanvraag 
De aanvraag heeft betrekking op de buiten gebruik gekomen gebouwen van een mouterij, 
gelegen aan het kruispunt van de ......... en de ........., en behorend tot de geuzebrouwerij 
......... aan de overzijde van de .......... 
 
Het  project  betreft  het  verbouwen  en  het  herbestemmen  van  een  deel  van  een 
gebouwencomplex tot meergezinswoning en een kantoorruimte; in het totaal worden er 8 
wooneenheden gecreëerd. Het gebouwencomplex is samengesteld uit een hoofdvolume, 
bestaande  uit  twee  vierlaagse  beuken  (noordbeuk  en  zuidbeuk)  en  twee  aangebouwde 
lagere  tweelaagse  volumes  (noord-  en  oostgevel).  Aan  de  noordzijde  wordt  een 
aangebouwde constructie gesloopt.  
 
Het gebouw heeft een maximale kroonlijsthoogte van plusminus 15,80m ten opzichte van 
het  straatpeil  van  de  ..........  De  verbouwing  wordt  nagenoeg  beperkt  tot  het  bestaande 
volume.  De  hoogte  van  de  dakconstructie  van  de  zuidelijke  beuk  wordt  in  lichte  mate 
vermeerderd.  In  de  gevels  worden  de  nodige  vensteropeningen  aangebracht  en  een 
aantal balkons; vrijstaand van de bestaande gebouwen wordt een liftkoker geplaatst. 
 
Op  de  benedenverdieping  worden  autostaanplaatsen,  een  fietsberging  en  individuele 
bergruimtes ondergebracht. In de aangebouwde constructies tegen de noordgevel en de 
oostgevel van de  noordbeuk,  worden  twee  duplexappartementen  voorzien.  Het  vloerpeil 
van  de  vertrekken  op  het  gelijkvloers  is  hier  plusminus  1,45m  lager  dan  de  rest  van  de 
benedenverdieping.  Deze  lagere  aanbouwvolumes  worden  afgewerkt  met  een  plat  dak, 
waardoor de ruimtes op de eerste verdieping beter bruikbaar worden. 
 
In  het  hoofdvolume  worden  op  de  eerste  verdieping  een  kantoorruimte  en  twee 
appartementen ondergebracht. Centraal tussen de appartementen en het kantoor bevindt 

RvVb - 6 

 

zich  een  patio.  Op  de  tweede  verdieping  wordt  er  een  appartement  gepland  in  de 
noordelijk beuk en twee duplexappartementen in de zuidelijke. Deze wooneenheden zijn 
toegankelijk  over  een  loopbrug  in  de  patioruimte.  In  de  noordelijke  beuk  wordt  nog  een 
penthouse voorzien in de vierde bouwlaag. Van hieruit is er via een trap in de bestaande 
toren toegang tot een aan te brengen dakterras. 
(…) 
Beoordeling 
(…) 
 
4.  Het  gebouwencomplex  is  samengesteld  uit  een  hoofdvolume,  bestaande  uit  twee 
vierlaagse  beuken  en  twee  aangebouwde  lagere  tweelaagse  volumes;  in  ieder  van  de 
vermelde  delen  zijn  er  woonlagen  voorzien.  De  woonlagen  bevinden  zich,  onder  de 
verschillende  gebouwdelen,  niet  allen  over  dezelfde  bouwlagen.  Ieder  gebouwdeel  op 
zich beschouwd worden er evenwel niet meer dan twee volwaardige woonlagen voorzien. 
Het  ontwerp  wordt  bijgevolg  niet  in  strijd  geacht  met  artikel  8  van  de  aanvullende 
stedenbouwkundige voorschriften bij het gewestplan Halle-Vilvoorde-Asse. 
…” 

 

Dit is de bestreden beslissing. 
 
 

V. 

ONTVANKELIJKHEID VAN DE VORDERING TOT VERNIETIGING 

 

A.  Ontvankelijkheid wat betreft de tijdigheid van het beroep 

 
De bestreden beslissing werd, zo blijkt uit de stukken in het dossier, aangetekend verzonden aan 
de verzoekende partij op 12 april 2010 en door deze in ontvangst genomen op 13 april 2010. 
 
Het door de verzoekende partijen ingesteld beroep, bij aangetekend schrijven van 10 mei 2010, 
is dus tijdig. 
 
 

B.   Ontvankelijkheid wat betreft de hoedanigheid van de verzoekende partij 

 
Standpunt van de partijen 
 
De verwerende partij wijst erop dat de verzoekende partij in haar verzoekschrift niet aanduidt op 
welke  grond  de  huidige  vordering  wordt  ingesteld.  Artikel  4.8.16,  §  1  VCRO  somt  daartoe 
nochtans  diverse  mogelijkheden  op.  De  verwerende  partij  meent  dat  het  aan  de  verzoekende 
partij toekomt om hierover de nodige toelichting te verstrekken. 
Verder stelt de verwerende partij de procesbevoegdheid van de verzoekende partij in vraag. 
 
 
Beoordeling door de Raad 
 
Vooreerst stelt de Raad vast dat de verzoekende partij in haar verzoekschrift uitdrukkelijk melding 
maakt van het feit dat zij het beroep bij de Raad instelt op basis van artikel 4.8.16, §1, 5° VCRO. 
De kritiek van de verwerende partij mist dan ook feitelijke grondslag. 
 
De  Raad  aanvaardt  verder  dat  uit  artikel  4.8.16,  §1,  5°  VCRO  niet  alleen  het  potentieel  belang 
van de gewestelijke stedenbouwkundige ambtenaar blijkt, maar ook diens hoedanigheid en meer 
bepaald diens procesbevoegdheid om bij de Raad in beroep te komen. 

RvVb - 7 

 

 
De ingeroepen exceptie moet dan ook worden verworpen. 
 
 

VI. 

ONDERZOEK VAN DE VORDERING TOT VERNIETIGING 

 

Onderzoek van het eerste middel  

 
Standpunt van de partijen 
 
In een eerste middel roept de verzoekende partij de volgende schendingen in: 
 
 

“… 
Schending  van  artikel  8  (‘bijzondere  bepalingen  betreffende  de  woongebieden’)  van  de 
aanvullende stedenbouwkundige voorschriften van het Gewestplan Halle-Vilvoorde-Asse, 
vastgesteld bij K.B. van 7 maart 1977 
… 
van de materiële motiveringsplicht als algemeen beginsel van behoorlijk bestuur 
…” 

 
 
De  verzoekende  partij  meent  dat  de  schending  erin  bestaat  dat  het  vergunde  woonproject  uit 
meer  dan  twee  woonlagen  bestaat  terwijl  de  bestreden  beslissing  stelt  dat  dit  niet  zo  is.  De 
verzoekende partij wijst erop dat artikel 8 van de aanvullende stedenbouwkundige voorschriften 
van het gewestplan nochtans bepaalt dat buiten de aangeduide grenzen van de stadscentra het 
aantal woonlagen van de woningen ten hoogste twee bedraagt. 
 
De  verzoekende  partij  stelt,  met  verwijzing  naar  de  omzendbrief  van  19  juni  1991  bevattende 
toelichting  bij  de  toepassing  van  de  bijzondere  voorschriften  gevoegd  bij  het  gewestplan  Halle-
Vilvoorde-Asse,  dat  bij  toepassing  van  artikel  8  van  deze  voorschriften  het  begrip  ‘woonlaag’ 
moet  worden  geïnterpreteerd  als  zijnde  “elke  bouwlaag  welke  geheel  of  gedeeltelijk  bestemd is 
voor bewoning”.  
De verzoekende partij is de mening toegedaan dat de verwerende partij de wettelijke bepalingen 
tracht te omzeilen door het project op te splitsten in ‘gebouwdelen’ om dan te stellen dat binnen 
ieder bouwdeel slechts twee woonlagen worden gebouwd. 
 
De  verwerende  partij  antwoordt  hierop  dat  de  vermelde  ministeriële  omzendbrief  niet  met  goed 
gevolg kan worden ingeroepen inzoverre deze een standpunt zou inhouden dat strijdig is met de 
bepalingen  van  het  koninklijk  besluit  van  28  december  1972  betreffende  de  inrichting  en  de 
toepassing  van  de  ontwerpgewestplannen  en  de  gewestplannen  en/of  hierop  beperkingen  zou 
inhouden. 
 
Verder  wijst  de  verwerende  partij  erop  dat  de  woonlagen  zich  onder  de  verschillende 
gebouwdelen bevinden en niet allen over dezelfde bouwlagen en dat in ieder gebouwdeel op zich 
beschouwd er in niet meer dan twee volwaardige woonlagen wordt voorzien. 
 
De verwerende partij wijst er dan ook op dat zij met recht en reden heeft kunnen oordelen dat het 
ontwerp  niet  in  strijd  wordt  geacht  met  artikel  8  van  de  aanvullende  stedenbouwkundige 
voorschriften bij het gewestplan Halle-Vilvoorde-Asse. 
 
De  tussenkomende  partij  voegt  hieraan  nog  toe  dat  er  verschillende  blokken  zijn  met 
verschillende vloerhoogten en dat de verzoekende partij zich hierin vergist. 
 

RvVb - 8 

 

Beoordeling door de Raad 
 
1. 
Ingevolge  artikel  8  van  de  aanvullende  stedenbouwkundige  voorschriften  bij  het  gewestplan 
Halle-Vilvoorde-Asse, gelden voor het bouwen van woningen de volgende voorschriften: 
 

“1.  Binnen  de  in  het  gewestplan  aangeduide  grenzen  van  de  stadscentra  van  Halle, 
Vilvoorde    en  Asse  wordt  het  aantal  bouwlagen  van  de  woningen  vastgesteld  in  functie 
van het bijzonder karakter van de wijk, van de breedte van de straat en van de vloergrond 
index van het te bebouwen perceel; het  maximum aantal woonlagen mag in geen geval 
vier woonlagen overtreffen. 
 
2. Elders in het gewest is het aantal woonlagen van de woningen ten hoogste twee.” 

 
Dit voorschrift heeft rekening houdende met artikel 7.4.4, § 1 VCRO verordenende kracht. 
 
Rekening houdende met het feit dat het betrokken pand in casu gelegen is in ........., moet worden 
vastgesteld, wat niet wordt betwist door de in de procedure aanwezige partijen, dat artikel 8.2 van 
de aanvullende voorschriften van toepassing is. 
 
In  de  aanvullende  stedenbouwkundige  voorschriften  van  het  gewestplan  Halle-Vilvoorde-Asse 
zelf  wordt  het  begrip  “woonlaag”  niet  verder  omschreven  doch  de  Raad  meent  dat  dit  in  zijn 
spraakgebruikelijke  betekenis  moet  worden  begrepen.  Een  woonlaag  is  dan  een  bouwlaag  die 
geheel of gedeeltelijk bestemd is voor bewoning. 
 
De  door  de  verzoekende  partij  aangehaalde  ministeriële  omzendbrief  bevat  terzake,  zoals  de 
omzendbrief trouwens zelf stelt, enkel richtinggevende uitgangspunten over de interpretatie en de 
toepassing  van  het  bedoelde  aanvullende  voorschrift.  De  Raad  stelt  terzake  echter  vast  dat  de 
interpretatie die door de omzendbrief wordt gegeven aan het begrip “woonlaag” in het vermelde 
gewestplanvoorschrift  niet  verschilt  van  de  gewone  spraakgebruikelijke  betekenis.  De 
verwerende partij kan dan ook niet worden gevolgd waar zij stelt dat de verzoekende partij zich 
niet  op  deze  omzendbrief  zou  mogen  beroepen  nu  deze  het  begrip  “woonlaag”  niet  anders 
interpreteert dan in het dagelijkse gebruik. 
 
 
2. 
In het licht van de materiële motiveringsplicht, vereist artikel 4.7.21, §1 VCRO dat de verwerende 
partij de redenen vermeldt waarop de vergunningverlenende overheid haar beslissing steunt en 
waaruit blijkt dat zij is uitgegaan van gegevens die zowel in rechte als in feite juist zijn, dat zij die 
correct  heeft  beoordeeld  en  dat  zij  op  grond  daarvan  in  redelijkheid  tot  haar  besluit  is  kunnen 
komen. 
 
In  de  hem  opgedragen  legaliteitsbeoordeling  kan  de  Raad  enkel  rekening  houden  met  de 
motieven  die  opgenomen  zijn  in  de  bestreden  beslissing,  en  nagaan  of  de  bevoegde  overheid 
haar  appreciatiebevoegdheid naar  behoren  heeft uitgeoefend, met  name of zij  is  uitgegaan  van 
de  juiste  feitelijke  gegevens,  of  zij  deze  correct  heeft  beoordeeld  en  of  zij  op  grond  daarvan  in 
redelijkheid tot het bestreden besluit is kunnen komen. 
 
Uit  de  bestreden  beslissing  blijkt  dat  de  verzoekende  partij  enerzijds  is  uitgegaan  van  de 
volgende feiten: 
 

“Beschrijving van de aanvraag 

RvVb - 9 

 

(…) 
Het  gebouwencomplex  is  samengesteld  uit  een  hoofdvolume,  bestaande  uit  twee 
vierlaagse  beuken  (noordbeuk  en  zuidbeuk)  en  twee  aangebouwde  lagere  tweelaagse 
volumes  (noord-  en  oostgevel).  Aan  de  noordzijde  wordt  een  aangebouwde  constructie 
gesloopt.  
(…) 
Op  de  benedenverdieping  worden  autostaanplaatsen,  een  fietsberging  en  individuele 
bergruimtes ondergebracht. In de aangebouwde constructies tegen de noordgevel en de 
oostgevel van de  noordbeuk,  worden  twee  duplexappartementen  voorzien.  Het  vloerpeil 
van  de  vertrekken  op  het  gelijkvloers  is  hier  plusminus  1,45m  lager  dan  de  rest  van  de 
benedenverdieping.  Deze  lagere  aanbouwvolumes  worden  afgewerkt  met  een  plat  dak, 
waardoor de ruimtes op de eerste verdieping beter bruikbaar worden. 
 
In  het  hoofdvolume  worden  op  de  eerste  verdieping  een  kantoorruimte  en  twee 
appartementen ondergebracht. Centraal tussen de appartementen en het kantoor bevindt 
zich  een  patio.  Op  de  tweede  verdieping  wordt  er  een  appartement  gepland  in  de 
noordelijk beuk en twee duplexappartementen in de zuidelijke. Deze wooneenheden zijn 
toegankelijk  over  een  loopbrug  in  de  patioruimte.  In  de  noordelijke  beuk  wordt  nog  een 
penthouse voorzien in de vierde bouwlaag. Van hieruit is er via een trap in de bestaande 
toren toegang tot een aan te brengen dakterras” 

 
Wat de overeenkomst van het project met de vermelde verordenende regels uit het gewestplan 
en de aanvullende bouwvoorschriften betreft, stelt de verwerende partij in haar bestreden besluit 
anderzijds  vervolgens  op  basis  van  de  door  haar  gekende  en  in  de  bestreden  beslissing 
opgenomen feiten: 
 

“Het  gebouwencomplex  is  samengesteld  uit  een  hoofdvolume,  bestaande  uit  twee 
vierlaagse  beuken  en  twee  aangebouwde  lagere  tweelaagse  volumes;  in  ieder  van  de 
vermelde  delen  zijn  er  woonlagen  voorzien.  De  woonlagen  bevinden  zich,  onder  de 
verschillende  gebouwdelen,  niet  allen  over  dezelfde  bouwlagen.  Ieder  gebouwdeel  op 
zich beschouwd worden er evenwel niet meer dan twee volwaardige woonlagen voorzien. 
Het  ontwerp  wordt  bijgevolg  niet  in  strijd  geacht  met  artikel  8  van  de  aanvullende 
stedenbouwkundige voorschriften bij het gewestplan Halle-Vilvoorde-Asse.” 
 

Eén  van  de  determinerende  redenen  om  de  bestreden  vergunning  te  verlenen  is  bijgevolg  het 
standpunt  dat  de  verwerende  partij  heeft  ingenomen  over  het  aantal  woonlagen  binnen  het  te 
ontwikkelen  project.  Dit  standpunt  staat  de  verwerende  partij  immers  toe  te  concluderen  tot  de 
overeenstemming  van  het  voorwerp  van  de  aanvraag  met  de  gewestplanvoorschriften  en  de 
aanvullende bouwvoorschriften betreffende dit gewestplan. 
 
De Raad stelt terzake echter vast dat blijkens de plannen en eveneens blijkens de omschrijving 
die door de verwerende partij zelf aan de aanvraag wordt gegeven, het betrokken project als één 
geheel te beschouwen is.  
Bij nazicht van de plannen blijkt immers dat de door de verwerende en de tussenkomende partij 
naar voor gebrachte hoogteverschillen tussen de twee beuken niet van die aard zijn dat zij tot de 
redelijke  vaststelling  kunnen  leiden  dat  daarom  het  project  niet  als  één  geheel  moet  worden 
gezien wat het aantal bouw- en woonlagen betreft.  
 
Uit de voorliggende plannen blijkt, zelfs abstractie makend van de twee duplexappartementen in 
de  aangebouwde  tweelaagse  volumes,  dat  er  op  de  eerste  verdieping  van  het  gebouw  twee 
appartementen  worden  voorzien,  op  de 
twee 
duplexappartementen en op de derde verdieping een penthouse en het resterende deel van de 

tweede  verdieping  één  appartement  en 

RvVb - 10 

 

twee duplexappertementen op de tweede verdieping. Deze appartementen en het kantoor zullen 
allen  bereikbaar  zijn  vanuit  één  ingang  gelegen  aan  de  linkerzijde  van  het  complex,  verbonden 
worden door één trappenhal en één patio en gebruik maken van één lift. 
 
Het geheel is dan ook te beschouwen als één project waarbinnen het onmogelijk is de bouw- en 
woonlagen los van elkaar te zien. 
 
Het  besluit  van  de  verwerende  partij  dat  ieder  gebouwdeel  afzonderlijk  moet  worden  genomen 
voor het tellen van het aantal woonlagen kan dan ook niet als feitelijk correct worden beschouwd 
zodat de bestreden beslissing een inbreuk vormt op de materiële motiveringsplicht. 
 
Het  feit  dat  het  project  als  één  geheel  moet  worden  aanzien  leidt  tot  de  conclusie  dat  het 
voorliggende  project  in  strijd  met  artikel  8.2  van  de  aanvullende  voorschriften  van  het  van 
toepassing zijnde gewestplan meer dan twee woonlagen telt. 
 
Het middel is gegrond. 
 
Het  overige  door  de  verzoekende  partij  ingeroepen  middel  wordt  niet  onderzocht  nu  het  eerste 
middel  gegrond  is  bevonden.  Het  overige  middel  kan  immers  niet  leiden  tot  een  verdere 
vernietiging. 
 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. Het beroep wordt ontvankelijk en gegrond verklaard. 
 
2. De Raad vernietigt de beslissing van de verwerende partij van 18 maart 2010, waarbij aan de 
nv  .........  onder  voorwaarden  de  stedenbouwkundige  vergunning  wordt  verleend  voor  het 
renoveren  en  herbestemmen  van  een  mouterij  naar  een  gebouw  voor  kantoor  en  meerdere 
woningen. op een perceel gelegen te ......... en met kadastrale omschrijving .......... 
 
3. De Raad beveelt de verwerende partij een nieuwe beslissing te nemen over het administratief 
beroep  van  de  tussenkomende  partij  en  dit  binnen  een  termijn  van  drie  maanden  te  rekenen 
vanaf de betekening van het huidig arrest. 
 
4. De kosten van het beroep, bepaald op 175,00 euro, komen ten laste van de verwerende partij. 
 
 

 

RvVb - 11 

 

voorzitter van de tweede kamer, 

 
Dit arrest  is  uitgesproken  te  Brussel,  in  openbare  terechtzitting op 1 maart  2011,  door  de Raad 
voor Vergunningsbetwistingen, tweede kamer, samengesteld uit: 
 
 
Hilde LIEVENS, 
 
 
 
Hildegard PETTENS,  toegevoegd griffier. 
 
 
De toegevoegd griffier, 
 
 
 
 
 
Hildegard PETTENS 
 

De voorzitter van de tweede kamer, 

Hilde LIEVENS 

 

 

 

 

met bijstand van 

 

RvVb - 12 

 

