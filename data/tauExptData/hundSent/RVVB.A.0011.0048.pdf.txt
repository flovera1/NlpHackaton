 

 

 
 
In zake:  
 
 

RAAD VOOR VERGUNNINGSBETWISTINGEN 

ARREST 

nr. A/2011/0048 van 20 april 2011 

in de zaak 2010/0453/A/3/0410 

1. de heer ........., wonende te  3630 Maasmechelen, .........  
2. de heer ........., wonende te  3630 Maasmechelen, ......... 

verzoekende partijen 

 

tegen: 
 
de deputatie van de provincieraad van LIMBURG 
 
vertegenwoordigd door: 
de heer Tom LOOSE 
 
verwerende partij 
 

1. de heer ......... 
2. mevrouw ......... 
 
bijgestaan en vertegenwoordigd door: 
advocaat Gerald KINDERMANS 
kantoor houdende te 3870 Heers, Steenweg 161 
bij wie keuze van woonplaats wordt gedaan 
 

 
Tussenkomende 
partijen: 

 

 

 
 

I. 

VOORWERP VAN DE VORDERING 

 
De vordering, ingesteld bij aangetekende brief van 17 mei 2010, strekt tot de vernietiging van het 
besluit van de deputatie van de provincieraad van Limburg van 15 april 2010. 
 
Met  dit  besluit  heeft  de  verwerende  partij  het  administratief  beroep  van  de  tussenkomende 
partijen tegen de weigeringsbeslissing  van het college van burgemeester en schepenen van de 
gemeente Maasmechelen van 18 december 2009 voorwaardelijk ingewilligd. 
 
De  verwerende  partij  heeft  aan  de  tussenkomende  partijen  de  stedenbouwkundige  vergunning 
onder  voorwaarden  verleend  voor  het  bouwen  van  een  appartementsblok  met  3 
woongelegenheden en zwembad. 
 
Het  betreft  een  perceel  gelegen  te  3630  Maasmechelen,  .........  en  met  kadastrale  omschrijving 
.......... 
 
 

RvVb - 1 

 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een  afschrift  van  het  administratief 
dossier  neergelegd.  De  verzoekende  partijen  hebben  een  wederantwoordnota  ingediend.  De 
tussenkomende partijen hebben een schriftelijke uiteenzetting ingediend. 
 
De  partijen  zijn  opgeroepen  voor  de  openbare  terechtzitting  van  30  maart  2011,  alwaar  de 
vordering tot vernietiging werd behandeld. 
 
Kamervoorzitter Filip VAN ACKER heeft verslag uitgebracht.  
 
De verzoekende partijen die in persoon verschijnen, de heer Tom LOOSE die verschijnt voor de 
verwerende partij en advocaat Gerald KINDERMANS en architect ......... die verschijnen voor de 
tussenkomende partijen, zijn gehoord. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
De  heer  en  mevrouw  .........  –  .........  vragen  met  een  op  14  juli  2010    ter  post  aangetekend 
verzoekschrift om in het geding te mogen tussenkomen. 
 
De voorzitter van de derde kamer heeft vastgesteld, met een beschikking van 30 augustus 2010, 
dat  er grond is om het  verzoek in  te  willigen  en  dat  de  verzoekers  tot  tussenkomst aangemerkt 
kunnen worden als belanghebbenden in de zin van artikel 4.8.16, §1, eerste lid VCRO voor wat 
betreft de behandeling van de vordering tot vernietiging. 
 
 

IV. 

FEITEN 

 
Op  29  juni  2009  (datum  van  het  ontvangstbewijs)  dienen  de  tussenkomende  partijen  bij  het 
college van burgemeester en schepenen van de gemeente Maasmechelen een aanvraag in voor 
een  stedenbouwkundige  vergunning  voor  “het  bouwen  van  een  appartementsblok  met  3 
woongelegenheden en zwembad”.  
 
Het  perceel  is,  zo  blijkt  uit  de  bestemmingsvoorschriften  van  het  bij  koninklijk  besluit  van  1 
september 1980 vastgestelde gewestplan „Limburgs Maasland‟, gelegen in woongebied.  
 
Het perceel is bij het indienen van de aanvraag en hangende het beroep bij de verwerende partij 
tevens  gelegen  binnen  de  grenzen  van  het  op  26  april  2002  goedgekeurde  bijzonder  plan  van 
aanleg,  „Oud  Mechelen‟,  meer  specifiek  in  een  zone  voor  halfopen  en  open  bebouwing.  Het 
perceel  is  eveneens  gelegen  binnen  de  grenzen  van  het  gemeentelijk  ruimtelijk  uitvoeringsplan 
“Oud Mechelen”, definitief vastgesteld door de gemeenteraad van Maasmechelen op 26 januari 
2010  doch  nog  niet  goedgekeurd  door  de  verwerende  partij  op  het  ogenblik  dat  de  bestreden 
beslissing werd genomen.  
 
Het  perceel  is  niet  gelegen  binnen  de  omschrijving  van  een  behoorlijk  vergunde,  niet  vervallen 
verkaveling. 

RvVb - 2 

 

Het  advies  van  de  directie  Infrastructuur,  Ruimtelijke  Ordening,  Milieu  en  Natuur,  sectie 
Infrastructuur  –  Waterlopen  en  Domeinen  van  6  augustus  2009  van  de  verwerende  partij  is 
voorlopig ongunstig. In vermeld advies wordt het volgende opgemerkt: 
 

Wateradvies i.v.m. de watertoets en bijhorende aanbevelingen 

“… 
1  
Uit  de  toepassing  van  de  in  artikel  3§1  van  het  uitvoeringsbesluit  betreffende  de 
watertoets van 20 juli 2006 vermelde beoordelingsschema‟s is gebleken dat het bouwen 
van  de  wooneenheden  een  verandering  van  de  toestand  van  watersystemen  (of 
bestanddelen ervan) tot gevolg heeft. Deze verandering heeft een betekenisvol schadelijk 
effect  op het  milieu  omdat  bij  alle  werken  0,5  m boven de grind  laag  moet  gebleven 
worden. 
 
De  plannen  moeten  aan  de  bovenvermelde  opmerkingen  aangepast  worden  en 
opnieuw  voorgelegd  worden  na  een  overlegmoment  tussen  de  aanvrager  en  de 
Sectie Waterlopen. 
 
Het wateradvies is dan ook voorlopig ongunstig. 
…” 

 
Naar  aanleiding  van  het  openbaar  onderzoek,  georganiseerd  van  14  augustus  2009  tot  en  met 
13 september 2009, worden geen  bezwaarschriften ingediend.  
 
Het Agentschap voor Natuur en Bos verleent op 21 augustus 2009 een gunstig advies: 
 

“… 
Hierbij vindt u het door het Bosbeheer aangepast en goedgekeurd compensatie voorstel. 
 
De te ontbossen oppervlakte bedraagt 646 m². Deze oppervlakte valt niet meer onder het 
toepassingsgebied van het Bosdecreet. 
 
Wij  adviseren  om,  indien  mogelijk,  een  aantal  hoogstamfruitbomen  op  het  achterste 
gedeelte van het perceel te behouden. 
…” 

 
Op  13  oktober  2009  neemt  het  college  van  burgemeester  en  schepenen  van  de  gemeente 
Maasmechelen het volgende standpunt in: 
 

 

 

“… 
Bepalingen van het plan dat van toepassing is op de aanvraag 
Overwegende dat het goed gelegen is binnen de grenzen van een bij ministerieel besluit 
van 26/04/2002 goedgekeurd bijzonder plan van aanleg “Oud Mechelen”; 

Overeenstemming met dit plan 
Overwegende dat de bestemming hiermee in overeenstemming is; 
… 
 
Watertoets 
Overwegende  dat  het  voorliggende  project  geen  omvangrijke  oppervlakte  heeft  en  niet 
gelegen  is  in  een  recent  overstroomd  gebied  of  een  overstromingsgebied,  zodat  in  alle 
redelijkheid dient geoordeeld te worden dat het schadelijk effect beperkt is; dat enkel door 
de  toename  van  de  verharde  oppervlakte  de  infiltratie  van  het  hemelwater  in  de  bodem 

RvVb - 3 

 

plaatselijk  beperkt  wordt;  dat  dit  gecompenseerd  wordt  door  de  plaatsing  van  een 
hemelwaterput, overeenkomstig de normen vastgelegd in de geldende verordening. 
... 
 
Beoordeling  van  de  goede 
stedenbouwkundige ambtenaar 
 
Overwegende dat het voorgestelde niet aanvaardbaar is; 
 
Overwegende  dat  het  ingediende  ontwerp  afwijkt  van  de  Voorschriften  BPA  Oud 
Mechelen: 
 

ruimtelijke  ordening  door  de  gemeentelijke 

-  de voorschriften voorzien dat de inplanting zal geschieden binnen de bouwzone 

 

-  Afwijking inplanting: het driehoekig gedeelte aan de voorzijde (voorbouwlijn) komt 

achter de achtergevellijn 

 
Ongunstig gezien: 

-  de woonstraat gekenmerkt wordt door ééngezinswoningen 
-  het  bouwen  van  een  appartementsblok  met  3  woongelegenheden,  door  het 
volume, niet in harmonie is en het uitzicht in de directe omgeving in het gedrang 
brengt 

in  overeenstemming 

is  met  de 

ingediende  ontwerp  niet 

 
Overwegende  dat  het 
voorschriften van het BPA; 
 
Overwegende  dat  wij  niet  akkoord  gaan  met  de  beschrijvende  nota  van  de  architect  in 
bijlage; 
 
Algemene conclusie 
Uit bovenstaande motivering blijkt dat de aanvraag niet in overeenstemming is (of 
kan  gebracht  worden  mits  het  opleggen  van  de  nodige  voorwaarden)  met  de 
wettelijke  bepalingen  inzake  ruimtelijke  ordening,  alsook  dat  het  voorgestelde 
ontwerp  niet  bestaanbaar  is  met  de  goede  plaatselijke   ordening  en  met  zijn 
onmiddellijke omgeving; 

 

BESCHIKKENDE GEDEELTE 
 
Advies college van burgemeester en schepenen 
Gunstig: akkoord  met  de  voorgestelde  afwijking  gezien  de  overige  voorschriften  van  het 
BPA strikt gevolgd zijn. 
 
Algemene conclusie 
De  aanvraag is  in  overeenstemming  (of  kan  gebracht  worden  mits  het  opleggen van  de 
nodige voorwaarden) met de wettelijke bepalingen inzake ruimtelijke ordening, alsook dat 
het voorgestelde ontwerp bestaanbaar is met de goede plaatselijke  ordening en met zijn 
onmiddellijke omgeving 
 
Verplicht 

-  plaatsen van een regenwaterput; 
- 

voor  de  aansluiting  op  de  riolering  en  de  opvang  van  het  hemelwater  dient 
voorafgaandelijk  contact  opgenomen  te  worden  met  Infrax  c.v.  (Riolim  - 

RvVb - 4 

 

telefoonnummer .........). De afvoer van het hemelwater en het afvalwater dient in 
een gescheiden stelsel aangeboden te worden op de perceelsgrens. 

…” 

 
 
De  gewestelijke  stedenbouwkundige  ambtenaar  verleent  op  datum  van  30  november  2009  een 
ongunstig advies met de volgende motivering: 
 

van  een  goedgekeurd  bijzonder  plan 

“… 
Het afwijkingsvoorstel betreft volgende afwijking (ten opzichte van dit plan) : de inplanting 
van het bouwvolume wijkt af van de bebouwbare zone van het BPA. 
 
De  gewestelijke  stedenbouwkundige  ambtenaar  kan,  op  een  met  redenen  omkleed 
voorstel  van  het  college  van  burgemeester  en  schepenen,  afwijkingen  toestaan  van  de 
voorschriften 
van  aanleg  of  een 
verkavelingsvergunning,  wat  de  perceelsafmetingen,  de  afmetingen  en  de  plaatsing  van 
de bouwwerken, alsmede de voorschriften in verband met hun uiterlijk betreft (artikel 49 
van het decreet betreffende de ruimtelijke ordening, gecoördineerd op 22 oktober 1996). 
   
Het afwijkingsvoorstel is conform met de formele bepalingen van artikel 49. 
 
Het  afwijkingsvoorstel  is  inhoudelijk  aanvaardbaar  gezien  het  voldoet  aan  de  volgende 
criteria: 
 
1.  Het  geeft  geen  aanleiding  tot  een  oneigenlijke  wijziging  van  de  voorschriften  van  het 

bijzonder plan van aanleg of de verkavelingsvergunning. 

2.  De algemene strekking van het plan of de verkaveling blijft geëerbiedigd. 
3.  De afwijking is niet strijdig met de goede ruimtelijke aanleg van het gebied.  
 
Overwegende  dat  een 
rechthoekig  bouwvolume  opgericht  evenwijdig  aan  de 
perceelsgrenzen  tot  een  beter  straatbeeld  zal  leiden;  dat  er  geen  toename  van  de 
maximale vloerterrein - index is; dat derhalve de voorgestelde afwijking inzake inplanting 
aanvaardbaar is; 
 
Overwegende  dat  op  07/07/2009  de  gemeenteraad  van  Maasmechelen  het  RUP  “Oud 
Mechelen”  voorlopig  heeft  aanvaard;  dat  volgens  artikel  4.3.2.  van  de  Vlaamse  Codex 
Ruimtelijke Ordening een vergunning geweigerd kan worden indien de aanvraag strijdig is 
met een voorlopig vastgesteld ontwerp van een ruimtelijk uitvoeringsplan; dat volgens het 
ontwerp  RUP  “Oud  Mechelen”  betreffend  perceel  gelegen  is  in  een  zone  voor  landelijk 
wonen; dat hier slechts één woning per perceel is toegestaan; 
 
Overwegende  dat  de  voorgestelde  afwijking  inzake  inplanting  van  het  bouwvolume 
aanvaardbaar  is;  dat  de  voorgestelde  bestemming  daarentegen  strijdig  is  met  het 
voorlopig vastgesteld ontwerp van ruimtelijk uitvoeringsplan “Oud Mechelen” 
…” 

 
 
Het  college  van  burgemeester  en  schepenen  van  de  gemeente  Maasmechelen  weigert  op  18 
december  2009  de  stedenbouwkundige  vergunning  aan  de  tussenkomende  partijen  en  neemt 
hierbij  de  overwegingen,  zoals  vervat  in  het  advies  van  de  gewestelijke  stedenbouwkundige 
ambtenaar  van  30  november  2009,  over.  Tegen  deze  beslissing  tekenen  de  tussenkomende 
partijen op 4 januari 2010 administratief beroep aan bij de verwerende partij. 
 

RvVb - 5 

 

In  zijn  verslag  van  1  maart  2010  adviseert  de  provinciale  stedenbouwkundige  ambtenaar  de 
verwerende partij om het beroep niet in te willigen en de stedenbouwkundige vergunning niet te 
verlenen. Meer specifiek met betrekking tot de verenigbaarheid van de aanvraag met de goede 
ruimtelijke ordening stelt de provinciale stedenbouwkundige ambtenaar: 
 
“… 
Terzake de volgende opmerkingen: 

  De  vergunning  werd  geweigerd  door  het  college  van  burgemeester  en  schepenen  op 
ongunstig advies van de gewestelijke stedenbouwkundige ambtenaar naar aanleiding van 
de  afwijkingsaanvraag.  De  voorgestelde  afwijking  betreffende  de  inplanting  wordt  wel 
toegestaan, maar de bestemming wordt niet aanvaardbaar genoemd wegens strijdigheid 
met het voorlopig vastgesteld ontwerp RUP. 

  Het  ontwerp  is  niet  in  overeenstemming  met  de  voorschriften  van  het  BPA  voor  wat 

betreft de harmonieregel, de inplanting en de hoogte. 

o  Artikel  1.7  „Harmonieregel‟  stelt  onder  meer  dat  de  architectuur  van  alle 
constructies  of  groep  van  constructies  in  harmonie  zal  zijn  met  de  directe 
omgeving  en  tevens  op  zichzelf  een  harmonisch  geheel  zal  vormen  o.a.  door 
gepast gebruik van materialen, vormgeving en volume. 
Een  inrichtingsplan  en  een  perspectiefschets  met  het  project  in  zijn  directe 
omgeving  met  de  belendende  gebouwen  zullen  bij  elke  bouwaanvraag  gevoegd 
worden om als toetssteen voor de ruimtelijke samenhang te fungeren. 
Het  voorgestelde  bouwvolume  is  veel  groter  dan  de  bouwvolumes  van  de 
omgevende  bebouwing,  die  met  uitzondering  van  een  bedrijfsloods  uit  modale 
eengezinswoningen  bestaat.  De  ontworpen  constructie  is  niet  in  harmonie  met 
deze omgeving. 
Een inrichtingsplan en perspectiefschets zijn niet bij de aanvraag gevoegd. 

o  De voorschriften in art. 1.3. „zone voor wonen WO half open en open bebouwing‟ 

stellen: 
“Inplanting: De inplanting van de gebouwen dient te gebeuren binnen de grafisch 
aangeduide zone op het plan”; 
“Volume: hoogte X: maximum 2 volwaardige bouwlagen toegelaten tot dakrand of 
kroonlijst. De uitbouw van max. één nuttige bouwlaag onder het dak is toegelaten 
d.w.z.  dat  onder  het  dak  over  een  bouwlaag  woonvertrekken  kunnen  ingericht 
worden al dan niet behorend bij de onderliggende bouwlaag.” (De dakvorm is vrij.) 
Door  de  perceelsconfiguratie  en  de  inplanting  evenwijdig  met  de  schuine 
zijdelingse  perceelsgrenzen  overschrijdt  de  ontworpen  nieuwbouw  met  een 
bouwdiepte van 17 meter in beperkte mate de zone voor hoofdgebouwen. 
Het voorgestelde ontwerp heeft een voorkomen van 3 volwaardige bouwlagen tot 
de  dakrand  de  beperkte  setback  in  de  voorgevel  is  niet  van  aard  om  de 
bouwhoogte in het ontwerp als 2 bouwlagen te kunnen beoordelen. 

  Ongeacht de appreciatie over deze afwijkingen, is er het gegeven dat de gemeenteraad 
op  7  juli  2009  het  ontwerp  van  gemeentelijk  ruimtelijk  uitvoeringsplan  „Oud  Mechelen‟ 
voorlopig heeft aanvaard. 
Dit  ontwerp  voorziet  ter  plaatse  een  zone  voor  landelijk  wonen,  waarbij  max.  1 
wooneenheid per perceel wordt toegelaten. 
In het kader van deze gewenste ontwikkeling kan het voorgestelde ontwerp niet worden 
verantwoord.  Overeenkomstig  art.  4.3.2.  VCRO  kan  een  vergunning  worden  geweigerd 
indien de aanvraag onverenigbaar is met een voorlopig vastgesteld ontwerp van ruimtelijk 
uitvoeringsplan of bijzonder plan van aanleg. Deze weigeringsgrond vervalt wanneer het 
plan  geen  bindende  kracht  heeft  verkregen  binnen  de  termijn  waarbinnen  het  definitief 
kan worden vastgesteld. 

RvVb - 6 

 

Om  voormelde  reden  is  het  voorgesteld  ontwerp  niet  verenigbaar  met  een  goede  ordening 
van  de  plaats.  Het  standpunt  van  de  gewestelijke  stedenbouwkundige  ambtenaar  moet 
worden bijgetreden. 
…” 

 
Na  de  hoorzitting  van  2  maart  2010  stelt  de  verwerende  partij  haar  beslissing  uit  teneinde 
duidelijkheid te verwerven omtrent de vraag of het bouwvolume al dan niet beantwoordt aan de 
voorschriften van het gemeentelijk ruimtelijk uitvoeringsplan „Oud Mechelen‟. 
 
In een nota van 10 maart 2010 stelt de provinciale stedenbouwkundige ambtenaar dat het eerder 
ongunstig  advies  wordt  gehandhaafd  omdat  het  bouwvolume  niet 
is 
„overeenkomstig  de  voorschriften  van  het  door  de  gemeenteraad  op  26  januari  2010  definitief 
vastgestelde RUP‟. 
 
Met een brief van 18 maart 2010 deelt  de dienst Stedenbouwkundige en Verkavelingsberoepen 
van de verwerende partij aan de tussenkomende partijen het volgende mee: 
 

realiseerbaar 

“… 
De deputatie heeft bovenvermeld beroep onderzocht. 
 
Uit  dit  onderzoek  is  gebleken  dat  een  vergunning  in  overweging  kan  genomen  worden 
indien de plannen worden gewijzigd. 
De deputatie kan akkoord gaan met de bestemming van 3 wooneenheden op voorwaarde 
dat  het  bouwvolume  zodanig  wordt  aangepast  dat  dit  volume  beantwoord  aan  de 
voorschriften  van  het  definitief  vastgestelde  gemeentelijk  ruimtelijk  uitvoeringsplan.  In 
essentie houdt dit in dat de oppervlakte van de 2de verdieping moet worden beperkt. 
… 
Deze gewijzigde plannen moeten  mij, binnen 10 dagen, in viervoud toegestuurd worden 
waarna ze voor beslissing aan de deputatie zullen voorgelegd worden. 
…”  

 
Met een nota van 26 maart 2010 legt de dienst Stedenbouwkundige en Verkavelingsberoepen de 
aangepaste plannen voor aan de verwerende partij: 
 

“… 
In  zitting van 17 maart 2010 besliste de deputatie, in tegenstelling tot het advies van de 
dienst,  dat  het  beroep  kon  worden  ingewilligd  voor  een  gewijzigd  plan  waarbij  de 
bijkomende  bouwlaag  binnen  het  maximale  gabarit  voor  een  hellend  dak  met  max. 
nokhoogte van 5.00m boven de dakrand blijft. 
 
Na een schrijven van de dienst werden in die zin aangepaste plannen bijgebracht. 
…” 

 
Op 15 april 2010 beslist de verwerende partij om het beroep voorwaardelijk in te willigen en een 
stedenbouwkundige vergunning te verlenen voor de hangende de beroepsprocedure gewijzigde 
plannen:  

 

 

“… 
Overwegende dat het perceel gesitueerd is in een effectief overstromingsgevoelig gebied; 
dat  door  de  Dienst  Water  en  Domeinen  van  ons  bestuur  een  voorlopig  ongunstig 
wateradvies werd verleend; 

RvVb - 7 

 

 

 

 

 

Overwegende dat bij het openbaar onderzoek geen bezwaarschriften werden ingediend; 

Overwegende  dat  de  latere  bebouwing  een  ontbossing  met  zich  meebrengt,  die 
gecompenseerd  moet  worden  met  toepassing  van  artikel  90bis  van  het  Bosdecreet  van 
13  juni  1990;  dat  het  Agentschap  voor  Natuur  en  Bos  stelt  geen  principieel  bezwaar  te 
hebben  tegen  deze  ontbossing  en  het  bij  de  aanvraag  gevoegde  compensatievoorstel 
heeft aangepast en goedgekeurd; 

Overwegende dat de vergunning geweigerd werd door het college van burgemeester en 
schepenen op ongunstig advies van de gewestelijke stedenbouwkundige ambtenaar naar 
aanleiding  van  de  afwijkingsaanvraag;  dat  de  voorgestelde  afwijking  betreffende  de 
inplanting wel wordt toegestaan, maar de bestemming niet aanvaardbaar wordt genoemd 
wegens de strijdigheid met het voorlopig vastgesteld ontwerp ruimtelijk uitvoeringsplan; 

Overwegende  dat  het  ontwerp  niet  in  overeenstemming  is  met  de  voorschriften  van  het 
BPA voor wat betreft de harmonieregel, de inplanting en de hoogte; 
  dat  artikel  1.7  „Harmonieregel‟  onder  meer  stelt  dat  de  architectuur  van  alle 
constructies of groep van constructies in harmonie zal zijn met de directe omgeving en 
tevens  op  zichzelf  een  harmonisch  geheel  zal  vormen  o.a.  door  gepast  gebruik  van 
materialen,  vormgeving  en  volume;  dat  een  inrichtingsplan  en  een  perspectiefschets 
met  het  project  in  zijn  directe  omgeving  met  de  belendende  gebouwen  bij  elke 
bouwaanvraag  gevoegd  zullen  worden  om  als  toetssteen  voor  de  ruimtelijke 
samenhang te fungeren; 

  dat  de  voorschriften  in  art.  1.3  „zone  voor  wonen  WO  half  open  en  open  bebouwing‟ 

stellen : 
”Inplanting  :  De  inplanting  van  de  gebouwen  dient  te  gebeuren  binnen  de  grafisch 
aangeduide zone op het plan”; 
”Volume  :  hoogte  X:  maximum  2  volwaardige  bouwlagen  toegelaten  tot  dakrand  of 
kroonlijst.  De  uitbouw  van  max.  één  nuttige  bouwlaag  onder  het  dak  is  toegelaten 
d.w.z. dat onder het dak over een bouwlaag woonvertrekken kunnen ingericht worden 
al dan niet behorend bij de onderliggende bouwlaag.” 
(De dakvorm is vrij.) 
  

Overwegende  dat  ongeacht  de  appreciatie  over deze  afwijkingen,  er het  gegeven  is dat 
het  ontwerp  van  gemeentelijk  ruimtelijk  uitvoeringsplan  „Oud  Mechelen‟  door  de 
gemeenteraad  op  7  juli  2009  voorlopig  werd  aanvaard  en  op  26  januari  2010  definitief 
werd  aanvaard;  dat  dit  ontwerp  ter  plaatse  een  zone  voor  landelijk  wonen  voorziet, 
waarbij maximum 1 wooneenheid per perceel wordt toegelaten; 
 
Overwegende  dat  tijdens  de  hoorzitting  werd  aangevoerd  dat  kwestieus  perceel  werd 
aangekocht op het ogenblik dat er nog geen sprake was van het RUP en dat bij navraag 
bij  de  gemeentelijke  bouwdienst  de  bevestiging  werd  verkregen  dat  ter  plaatse 
meergezinswoningen konden worden opgericht; 
dat  de  deputatie  van  oordeel  was  dat  de  bestemming  van  3  woongelegenheden  ter 
plaatse aanvaardbaar was, voor zover het bouwvolume in overeenstemming zou zijn met 
de voorschriften van het ontwerp RUP;  

Overwegende dat ter zake het ontwerp ruimtelijk uitvoeringsplan ondermeer vermeldt : 
  onder de algemene voorschriften bij de „zones voor wonen‟ : 

- Dakvorm 
… Bij hellende daken geldt een maximale helling van 45° en een max. nokhoogte van 
5.00m boven de dakrand. 

RvVb - 8 

 

De  uitbouw  van  max.  één  nuttige  bouwlaag  onder  het  dak  is  toegelaten  d.w.z.  dat 
onder  het  dak  over  een  bouwlaag  woonvertrekken  kunnen  ingericht  worden  al  dan 
niet behorend bij de onderliggende bouwlaag. … 
- Bouwlagen 
Bovenop het in de voorschriften vermelde maximale aantal bouwlagen kan, bij platte 
daken,  een  bijkomende  bouwlaag  worden  opgericht  binnen  het  maximale  gabarit 
voorzien  voor  een  hellend  dak  onder  max.  45°.  De  bijkomende  bouwlaag  wordt 
eveneens plat afgedekt; 

  onder  art.  1.4  „zone  voor  landelijk  wonen‟  specifiek  betreffende  de  bouwhoogte  : 

„hoofdgebouw: max. 2 volwaardige bouwlagen toegelaten tot dakrand of kroonlijst‟; 

dat de voorgestelde set-back niet beantwoordt aan de voorschriften van dit RUP; dat het 
op  de  zijgevel  rechts  getekende  hellend  dak-profiel  de  nok  voorstelt  op  een  hoogte  van 
7.25m  boven  de  dakrand;  dat  zo  de  bijkomende  bouwlaag  niet  binnen  het  maximale 
gabarit  voorzien  voor  een  hellend  dak  onder  max.  45°  met  een  max.  nokhoogte  van 
5.00m boven de dakrand blijft;  

Overwegende  dat  door  beroeper  gewijzigde  plannen  werden  bijgebracht,  waarbij  de 
bijkomende  bouwlaag  op  de  tweede  verdieping  gereduceerd  werd  zodat  het  maximale 
gabarit voorzien voor een hellend dak wel gerespecteerd blijft; 

Overwegende  dat  de  deputatie  van  oordeel  is  dat  verder  het  standpunt  van  het  college 
van burgemeester en schepenen kan worden bijgetreden; dat bovenvermelde afwijkingen 
ter  plaatse  aanvaardbaar  zijn  en  het  ontwerp  voldoende  samengaat  met  de  in  de 
omgeving aanwezige bebouwing; 

Overwegende dat de deputatie als orgaan van actief bestuur uitspraak doet op grond van 
een  eigen  beoordeling  van  de  concrete  inhoud  van  een  beroepsdossier;  dat  zij  aan  het 
verlenen van een vergunning bepaalde voorwaarden mag verbinden en dat zij niet buiten 
de  perken  van  de  haar,  krachtens  artikel  4.7.21  van  de  Vlaamse  Codex  Ruimtelijke 
Ordening  toegekende  bevoegdheid,  treedt  door  planwijzigingen  te  aanvaarden  wanneer 
deze  wijzigingen  van  ondergeschikte  aard  zijn  en  erop  gericht  zijn  aan  de,  tegen  de 
oorspronkelijke plannen, ingebrachte bezwaren tegemoet te komen; 
  
dat  terzake  dient  verwezen  naar  de  Arresten  van  de  Raad  van  State  nr.  11.775  van  27 
april 1966, nr. 16.154 van 11 december 1973 en nr. 21.217 van 5 juni 1981; 

Overwegende dat de deputatie van oordeel is dat op basis van de gewijzigde plannen het 
ontwerp ter plaatse wel aanvaardbaar is; dat deze planaanpassingen de essentie van de 
aanvraag niet wijzigen; 

Overwegende  dat,  mits  het  opleggen  van  de  nodige  voorwaarden,  de  aanvraag  in 
overeenstemming  kan  gebracht  worden  met  de  wettelijke  bepalingen  inzake  ruimtelijke 
ordening en het voorgestelde ontwerp verenigbaar is met de goede plaatselijke ordening; 
… 

BESLUIT 
Artikel  1  Het  door  de  heer  en  mevrouw  .........  -  .........  ingesteld  beroep  wordt 
voorwaardelijk ingewilligd.  

Vervolgens wordt aan de heer en mevrouw ......... - ........., ........., 3630 Maasmechelen de 
stedenbouwkundige  vergunning  verleend  voor  de  op  de  bijgaande  plannen  aangeduide 
werken  

RvVb - 9 

 

 

 

 

 

 

 
 

 

  onder  voorwaarde  dat  een  regenwaterput  wordt  geplaatst  en  voor  de  aansluiting  op 
de  riolering  en  de  opvang  van  het  hemelwater  voorafgaandelijk  contact  wordt 
opgenomen  met  Infrax  c.v.  (Riolim  -  telefoonnummer  .........);  de  afvoer  van  het 
hemelwater en het afvalwater moet in een gescheiden stelsel aangeboden te worden 
op de perceelsgrens; 

  onder voorwaarde dat de voorwaarden in het advies van de sectie 3.1.3 Infrastructuur 
-  Waterlopen  en  Domeinen  van  het  provinciebestuur  d.d.  6  augustus  2009  strikt 
worden nageleefd; 

  onder voorwaarde dat in verband met de brandweerstand en de brandveiligheid van 
de constructie en de evacuatievoorzieningen het advies van de brandweer strikt wordt 
gevolgd; 

  voor  wat  betreft  de  inbegrepen  ontbossing  op  grond  van  artikel  90bis,  §5,  derde  lid, 
in  het 

van  het  bosdecreet  en  onder  de  voorwaarden  zoals  opgenomen 
compensatieformulier (ref. COMP/09/0145/LI). 

 

…” 

 

Dit is de bestreden beslissing. 
 
 

V. 

ONTVANKELIJKHEID VAN DE VORDERING TOT VERNIETIGING 

 

A.  Ontvankelijkheid wat betreft de tijdigheid van het beroep 

 
Standpunt van de partijen 
 
De  tussenkomende  partijen  voeren  aan  dat  het  voor  hen  niet  duidelijk  is  of  het  voorliggende 
beroep  tijdig  werd  ingediend  en  dat  de  ontvankelijkheid  van  de  vordering  op  dit  punt  dient 
onderzocht te worden: 
 

“… 
Dat de bestreden beslissing van de deputatie dateert van 15 april 2010 en dat het beroep 
werd ingediend bij aangetekend schrijven van 18 mei 2010; 
 
Dat  het  voor  verzoeker  thans  niet  duidelijk  is  of  het  verzoek  tot  nietigverklaring  tijdig  is, 
gezien dit moet ingediend worden binnen de 30 dagen, te lopen vanaf de dag volgend op 
de aanplakking; 
 
Dat dient nagegaan te worden op welke datum deze aanplakking heeft plaatsgevonden; 
…” 

 
De verwerende partij betwist de tijdigheid van het beroep niet.  
 
In hun wederantwoordnota stellen de verzoekende partijen dat de aanplakking is gebeurd van 30 
april 2010 tot 30 mei 2010. 
 
Behoudens  een  algemene  verwijzing  naar  hun  verzoekschrift  tot  tussenkomst  gaan  de 
tussenkomende  partijen  in  hun  schriftelijke  uiteenzetting  conform  artikel  4.8.19,  §3  VCRO  niet 
dieper in op de mogelijke laattijdigheid van het beroep van de verzoekende partijen en vragen zij 
in  het  beschikkende  gedeelte  van  hun  schriftelijke  uiteenzetting  enkel  om  het  beroep  te 
verwerpen als ongegrond.  
 
 

RvVb - 10 

 

Beoordeling door de Raad 
 
De Raad dient vooreerst op te merken dat het oorspronkelijke verzoekschrift van de verzoekende 
partijen werd ingediend met een ter post aangetekende zending van 17 mei 2010 en vervolgens 
op  8  juni  2010,  na  regularisatie  conform  artikel  4.8.17,  §2  VCRO,  werd  ingeschreven  op  het 
register van de Raad. 
 
De  verzoekende  partijen  zijn  derde  belanghebbenden  voor  wie  de  beroepstermijn, 
overeenkomstig  artikel  4.8.16,  §2,  1°  b  VCRO,  begint  te  lopen  vanaf  de  dag  na  deze  van 
aanplakking.  Hoewel  in  het  administratief  dossier  geen  gegevens  terug  te  vinden  zijn  met 
betrekking tot de datum waarop  de aanplakking van de bestreden beslissing is gebeurd en ook 
de  verzoekende  partijen  hun  beweringen  ter  zake  niet  staven,  dient  niettemin  aangenomen  te 
worden dat het beroep van de verzoekende partijen tijdig werd ingesteld. 
 
De  verwerende  partij  heeft,  naar  eigen  zeggen  doch  zonder  dat  zij  hiertoe  het  bewijs  van  de 
aangetekende  zending  voorlegt,  de  bestreden  beslissing  met  een  ter  post  aangetekende  brief 
van  vrijdag  16  april  2010  betekend  aan  het  college  van  burgemeester  en  schepenen  van  de 
gemeente Maasmechelen. De in artikel 4.7.23, §4, eerste lid VCRO, zoals dit artikel gold op het 
ogenblik van de kennisgeving, bedoelde termijn van tien dagen waarbinnen de burgemeester het 
bevel tot aanplakking diende te geven, kan bijgevolg ten vroegste op maandag 19 april 2010 een 
aanvang hebben genomen.  
 
Uit  deze  vaststellingen  dient  noodzakelijk  afgeleid  te  worden  dat  de  bestreden  beslissing  ten 
vroegste op 19 april 2010 kan zijn aangeplakt zodat de in artikel 4.8.16, §2, 1° b VCRO bedoelde 
termijn  van  dertig  dagen,  ten  vroegste  op  20  april 2010  een  aanvang kan  hebben  genomen  en 
het  beroep  van  de  verzoekende  partijen,  ingesteld  met een  ter post  aangetekende  brief  van  17 
mei 2010, alleszins tijdig is. 
 
 

B.  Schending van artikel 4.8.16, §5 VCRO 

 
Standpunt van de partijen 
 
De tussenkomende partijen werpen in hun verzoekschrift tot tussenkomst volgende exceptie op: 
 

“… 
Dat verzoekers in tussenkomst evenwel geen aangetekend schrijven hebben ontvangen, 
noch enige kennisgeving van het ingestelde beroep van de heren ......... en .........; 
 
Dat het verzoekschrift tot nietigverklaring daardoor onontvankelijk is; 
…” 

 
In  hun  wederantwoordnota  bieden  de  verzoekende  partijen  geen  repliek  op  de  door  de 
tussenkomende partijen geformuleerde exceptie. 
 
Behoudens  een  algemene  verwijzing  naar  hun  verzoekschrift  tot  tussenkomst  gaan  de 
tussenkomende  partijen  in  hun  schriftelijke  uiteenzetting  conform  artikel  4.8.19,  §3  VCRO  niet 
dieper in op een mogelijke schending van artikel 4.8.16, §5 VCRO door de verzoekende partijen 
en  vragen  zij  in  het  beschikkende  gedeelte  van  hun  schriftelijke  uiteenzetting  enkel  om  het 
beroep te verwerpen als ongegrond.  
 
 

RvVb - 11 

 

Beoordeling door de Raad 
 
De Raad stelt vast dat uit de door de verzoekende partijen neergelegde stukken  inderdaad niet 
blijkt  of  zij  conform  artikel  4.8.16,  §5  VCRO  een  afschrift  van  hun  verzoekschrift  per  beveiligde 
zending hebben gestuurd aan de verwerende partij en aan de tussenkomende partijen, zijnde de 
begunstigden van de bestreden beslissing. 
 
De Raad dient evenwel op te merken dat uit de tekst van artikel 4.8.16, §5 VCRO zelf blijkt dat de 
bedoelde kennisgeving van het verzoekschrift aan de verweerder en aan de begunstigde van de 
vergunning  een  louter  informatieve  waarde  heeft  zodat  een  schending  van  artikel  4.8.16,  §5 
VCRO niet kan leiden tot de onontvankelijkheid van de vordering.  
 
Enkel de betekening van het verzoekschrift conform artikel 4.8.17, §1, tweede lid VCRO door de 
griffie van de Raad doet in hoofde van de verwerende partij met het oog op het indienen van de 
antwoordnota  en  het  neerleggen  van  het  administratief  dossier  enerzijds  en  in  hoofde  van 
eventuele belanghebbenden die in voorkomend geval in de hangende procedure wensen tussen 
te komen anderzijds, dwingende termijnen ontstaan.  
 
De exceptie mist juridische grondslag en kan daarom niet worden aangenomen. 
 
 

C.   Ontvankelijkheid wat betreft het belang van de verzoekende partijen 

 
Standpunt van de partijen 
 
De verzoekende partijen omschrijven in het inleidend verzoekschrift hun belang bij het beroep als 
volgt: 
 

“… 
Op  voornoemd  perceel  is  er  volgens  BPA  Oud  Mechelen  van  2002  slechts  een 
ééngezinswoning per bouwperceel toegestaan en volgens de GRUP Oud Mechelen van 7 
juli  2009  ook  slechts  een  ééngezinswoning  per  bouwperceel  en  aangepast  aan  de 
omgeving 
… 
 Wij,  als  aanpalende  eigenaars  voelen  ons  benadeeld  daar  de  woonwijk  gekenmerkt  is 
door  ééngezinswoningen  en  op  de  open  percelen  mag  van  de  gemeentediensten  ook 
maar  één  woning  per  perceel  worden  gebouwd.  De  te  bouwen  woning  is  ook  door  zijn 
volume niet in harmonie met het uitzicht in de directe omgeving. 
…” 

 
De tussenkomende partijen werpen in hun verzoekschrift tot tussenkomst in dit verband volgende 
exceptie op: 
 

“… 
Dat  een  beroep  bij  de  raad  voor  vergunningsbetwistingen  aanhangig  kan  gemaakt 
worden  door  elke  natuurlijke  persoon  die  nadeel  kan  ondervinden  ingevolge  de 
afgeleverde vergunning; 
 
Dat de heer ......... woonachtig is te Maasmechelen, ......... en de heer ......... woonachtig is 
te Maasmechelen, .........; 
 

RvVb - 12 

 

Dat  niet  wordt  aangetoond  op  welke  wijze  de  heren  .........  en  .........  hinder  of  nadeel 
kunnen ondervinden; 
 
Dat  gesteld  wordt  in  het  verzoekschrift  dat  de  heren  .........  en  .........  als  aanpalende 
eigenaars  zich  benadeeld  voelen  daar  de  woonwijk  gekenmerkt 
is  door 
ééngezinswoningen  en  op  de  open  percelen  van  de  gemeentediensten  ook  maar  één 
woning per perceel mag gebouwd worden; 
 
Dat  de  te  bouwen  woning  door  zijn  volume  niet  in  harmonie  is  met  het  uitzicht  in  de 
directe  omgeving,  aldus  de  beroepers,  welke  evenwel  nalaten  te  stellen  waardoor  zij  in 
hun belangen zouden geschaad zijn; 
…” 

 
De verwerende partij betwist het belang van de verzoekende partijen niet.  
 
In  hun  wederantwoordnota  geven  de  verzoekende  partijen  geen  repliek  op  de  door  de 
tussenkomende partijen geformuleerde exceptie. 
 
Behoudens de reeds aangehaalde algemene verwijzing naar hun verzoekschrift tot tussenkomst 
gaan  de  tussenkomende  partijen  in  hun  schriftelijke  uiteenzetting  conform  artikel  4.8.19,  §3 
VCRO evenmin dieper in op de vraag of de verzoekende partijen kunnen worden aangemerkt als 
belanghebbenden  in  de  zin  van  artikel  4.8.16,  §1,  eerste  lid,  3°  VCRO  en  vragen  zij  in  het 
beschikkende gedeelte van hun schriftelijke uiteenzetting enkel om  het beroep te verwerpen als 
ongegrond. 
 
Beoordeling door de Raad 
 
De registratie van een inkomend verzoekschrift conform artikel 4.8.17, §1 VCRO door de griffier 
van  de  Raad,  ongeacht  of  deze  registratie  geschiedt  na  regularisatie  conform  artikel  4.8.17,  §2 
VCRO,  moet  in  essentie  worden  aangemerkt  als  de  beoordeling  van  de  vormelijke  volledigheid 
van  het  betrokken  verzoekschrift  en  impliceert  geenszins,  ook  niet  gedeeltelijk,  de  bevestiging 
van  de  ontvankelijkheid  van  het  verzoekschrift.  De  registratie  van  een  verzoekschrift  verhindert 
derhalve niet dat een beroep in voorkomend geval alsnog onontvankelijk wordt verklaard indien 
vastgesteld  moet  worden  dat  de  verzoekende  partijen,  en  dit  onverminderd  eventuele  door  de 
verwerende partij of tussenkomende partij opgeworpen excepties, niet getuigen van het rechtens 
vereiste belang bij het beroep. 
 
Om  als  derde  belanghebbenden  bij  de  Raad  een  beroep  te  kunnen  instellen,  vereist  artikel 
4.8.16,  §1,  eerste  lid  3°  VCRO  dat  de  verzoekende  partijen,  als  natuurlijke  persoon  of  als 
rechtspersoon,  rechtstreekse  of  onrechtstreekse  hinder  of  nadelen  kunnen  ondervinden 
ingevolge  de  bestreden  vergunningsbeslissing.  Artikel  4.8.16,  §1,  eerste  lid,  3°  VCRO  vereist 
derhalve  niet  dat  het  bestaan  van  deze  hinder  of  nadelen  absoluut  zeker  is.  Wel  zullen  de 
verzoekende  partijen  het  bestaan  van  deze  hinder  of  nadelen  voldoende  waarschijnlijk  moeten 
maken, de aard en de omvang ervan voldoende concreet moeten omschrijven en tegelijk  zullen 
de  verzoekende  partijen dienen  aan  te  tonen dat er een  rechtstreeks  of  onrechtstreeks  causaal 
verband  kan  bestaan  tussen  de  uitvoering  of  de  realisatie  van  de  vergunningsbeslissing  en  de 
hinder  of  nadelen  die  zij  ondervinden  of  zullen  ondervinden.  In  voorkomend  geval  zullen  de 
verzoekende partijen beschikken over het rechtens vereiste belang om conform artikel 4.8.16, §1, 
eerste lid, 3° VCRO een beroep in te dienen bij de Raad. 
 
In  hun  verzoekschrift  voeren  de  verzoekende  partijen  aan  dat  zij  zich  als  eigenaars  van  de 
aanpalende  en  alsnog  onbebouwde  percelen  benadeeld  voelen  door  de  bestreden  beslissing 

RvVb - 13 

 

aangezien  de  betrokken  woonwijk  gekenmerkt  wordt  door  eengezinswoningen  terwijl  een 
meergezinswoning  werd vergund en omdat  het  volume  van  de  constructie  niet in harmonie  zou 
zijn met de omgeving. 
 
De  Raad  is  van  oordeel  dat  het  loutere  nabuurschap,  dan  wel  de  beschikking  over  zakelijke  of 
persoonlijke rechten met betrekking tot aanpalende en alsnog onbebouwde percelen, op zich niet 
zonder  meer  kan  volstaan  om  de  verzoekende  partijen  het  rechtens  vereiste  belang  bij  het 
voorliggende beroep te verschaffen.  
 
Hoewel  de  verzoekende  partijen  daarnaast,  zij  het  in  uiterst  rudimentaire  bewoordingen, 
enerzijds wel aanduiden welke grieven zij koesteren ten aanzien van de bestreden beslissing, en 
waardoor  zij  zich  benadeeld  voelen,  stelt  de  Raad  anderzijds  vast  dat  de  verzoekende  partijen 
nalaten  een  voldoende  concrete  omschrijving  te  geven  van  de  aard  en  de  omvang  van  het 
nadeel dat zij hierdoor desgevallend menen te lijden.  
 
Bij  gebrek  aan  een  voldoende  concreet  omschreven  nadeel  kan  de  Raad  het  belang  van  de 
verzoekende partijen bij de voorliggende procedure, en dus al evenmin het al dan niet geoorloofd 
en  wettig  karakter  ervan,  niet  onderzoeken  zodat  noodzakelijk  de  onontvankelijkheid  van  het 
beroep dient vastgesteld te worden. 
 
De exceptie dient in de aangegeven mate aanvaard te worden. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

voorzitter van de derde kamer, 

 
1. Het beroep wordt onontvankelijk verklaard. 
 
2. De kosten van het beroep, bepaald op 350 euro, komen ten laste van de verzoekende partijen. 
 
 
Dit  arrest  is  uitgesproken  te  Brussel,  in  openbare  terechtzitting  op  20  april  2011,  door  de Raad 
voor Vergunningsbetwistingen, derde kamer, samengesteld uit: 
 
 
Filip VAN ACKER, 
 
 
 
Eddie CLYBOUW, 
 
 
De griffier, 
 
 
 
 
 
Eddie CLYBOUW 
 

De voorzitter van de derde kamer, 

Filip VAN ACKER 

met bijstand van 

griffier. 

 

 

 

 

 

 

 

 

 

 

 

RvVb - 14 

 

