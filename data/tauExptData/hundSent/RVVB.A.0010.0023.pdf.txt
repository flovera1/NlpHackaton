RAAD VOOR VERGUNNINGSBETWISTINGEN 

ARREST 

nr. A/2010/0023 van 30 augustus 2010 

in de zaak 2010/0141/A/1/0164 

 

DE  POLDER  VAN  MOERVAART  EN  ZUIDLEDE,  met kantoor  te  9940 
Sleidinge,  Dorp  6,  vertegenwoordigd  door  Dirk  VAN  DEN  HAUWE, 
ontvanger-griffier, en Marc GOUBERT, dijkgraaf 

verzoekende partij 
 
tegen: 
 
de  GEWESTELIJKE  STEDENBOUWKUNDIGE  AMBTENAAR  van  het 
Agentschap Ruimte en Erfgoed, afdeling Oost-Vlaanderen 
 
bijgestaan en vertegenwoordigd door: 
advocaat Veerle TOLLENAERE 
kantoor houdende te 9000 Gent, Koning Albertlaan 128 
bij wie keuze van woonplaats wordt gedaan 
 

 

 

 
 
In zake: 
 
 
 
 
 
 
 
 
 
 
 
 
 
 
 
 
 
 
 

I. 

VOORWERP VAN DE VORDERING 

 
De vordering, ingesteld bij brief van 11 januari 2010, strekt tot de vernietiging van de beslissing 
van  de  gewestelijke  stedenbouwkundige  ambtenaar  van  het  Agentschap  Ruimte  en  Erfgoed, 
afdeling  Oost-Vlaanderen,  op  datum  van  18  december  2009,  waarbij  de  vergunning  wordt 
geweigerd voor het rooien van bomen in het talud van de .........beek op een perceel, gelegen te 
9160 Lokeren, ......... 
 
 

II. 

VERLOOP VAN DE RECHTSPLEGING 

 
De  verwerende  partij  heeft  geen  antwoordnota  ingediend  en  geen  administratief  dossier 
neergelegd.  Uit  haar  brief  met  bijlagen  van  23  april  2010  blijkt  immers  dat  zij  de  bestreden 
beslissing  heeft  ingetrokken  op  21  april  2010  en,  met  een  afzonderlijk  besluit  van  diezelfde 
datum, vervangen heeft door een vergunning op basis van de regelgeving met betrekking tot de 
onbevaarbare  waterlopen.  Beide  besluiten  zijn  bij  aangetekende  brief  van  21  april  2010 
betekend.  
 
De partijen zijn opgeroepen voor de openbare terechtzitting van 21 juni 2010. 
 
Kamervoorzitter Eddy STORMS heeft verslag uitgebracht. 
 
Geen  van  de  partijen  is  ter  zitting  verschenen,  hoewel  behoorlijk  opgeroepen.  De  verwerende 
partij heeft wel met een aangetekende brief van 8 juni 2010 herhaald dat zij het bestreden besluit 
heeft ingetrokken en vervangen; zij deelde om die reden mee schriftelijk te verschijnen. Gelet op 

RvVb - 1 

 

artikel  4.8.24  VCRO  verhindert  de  afwezigheid  van  partijen  de  geldigheid  van  de  zitting,  en 
derhalve van de behandeling van de zaak, niet. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

ONDERZOEK VAN DE VORDERING 

 
Gelet  op  de  intrekking  van  de  bestreden  beslissing  door  de  verwerende  partij,  dient  de  Raad 
noodzakelijk  vast  te  stellen  dat  het  voorliggende  beroep  tot  vernietiging  geen  voorwerp  meer 
heeft en bijgevolg niet langer ontvankelijk is bij gebrek aan belang in hoofde van de verzoekende 
partij. 
 
De  verwerende  partij  heeft  door  de intrekking  van  de  bestreden  beslissing  de  onregelmatigheid 
ervan  echter  uitdrukkelijk  erkend.  De  oorzaak  van  het  teloorgaan  van  het  voorwerp  van  het 
beroep en van het belang van de verzoekende partij is bijgevolg ontegensprekelijk te wijten aan 
de verwerende partij zodat het passend voorkomt de kosten van het geding, meer specifiek het 
door de verzoekende partij betaalde griffierecht, ten laste van de verwerende partij te leggen. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

voorzitter van de eerste kamer, 

 
1. Het beroep wordt verworpen. 
 
2. De kosten van het beroep, bepaald op 175,00 euro, komen ten laste van de verwerende partij. 
 
 
Dit  arrest  is  uitgesproken  te  Brussel,  in  openbare  terechtzitting  op  23  augustus  2010,  door  de 
Raad voor Vergunningsbetwistingen, eerste kamer, samengesteld uit: 
 
 
Eddy STORMS, 
 
 
 
Hildegard PETTENS,  toegevoegd griffier. 
 
 
De toegevoegd griffier, 
 
 
 
 
 
Hildegard PETTENS 

De voorzitter van de eerste kamer, 

Eddy STORMS 

 

 

 

 

 

 

met bijstand van 

 

RvVb - 2 

 

