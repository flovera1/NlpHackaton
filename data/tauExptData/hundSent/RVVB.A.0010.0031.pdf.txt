RAAD VOOR VERGUNNINGSBETWISTINGEN 

ARREST 

nr. A/2010/0031 van 29 september 2010 

in de zaak 2010/0145/A/3/0165 

de  stad  MAASEIK,  vertegenwoordigd  door  het  college  van 
burgemeester en schepenen 
 
verzoekende partij 
 
tegen: 
 
de deputatie van de provincieraad van LIMBURG 
 
verwerende partij 
 
 

 

 

 
 
In zake: 
 
 
 
 
 
 
 

 
 

I. 

VOORWERP VAN DE VORDERING 

 
De vordering ingesteld bij aangetekende brief van 8 januari 2010 strekt tot de vernietiging van de 
beslissing van de deputatie van de provincieraad van Limburg op datum van 3 december 2009, 
waarbij het beroep van de gewestelijke stedenbouwkundige ambtenaar tegen het besluit van 31 
augustus  2009  van  het  college  van  burgemeester  en  schepenen  van  de  stad  Maaseik  wordt 
ingewilligd  en  waarbij  onder  voorwaarden  een  stedenbouwkundige  vergunning  wordt  verleend 
voor het kappen van de centrale zomereik en de populieren op een perceel gelegen te ......... en 
met als kadastrale omschrijving .......... 
 
 

II. 

VERLOOP VAN DE RECHTSPLEGING 

 
De  verwerende  partij  heeft  geen  antwoordnota  ingediend  en  een afschrift van het  administratief 
dossier  neergelegd.  De  verzoekende  partij  heeft  geen  wederantwoordnota  of  toelichtende  nota 
ingediend. 
 
De partijen zijn opgeroepen voor de openbare terechtzitting van 8 september 2010. 
 
Kamervoorzitter Filip VAN ACKER heeft verslag uitgebracht. 
 
De verzoekende partij en de verwerende partij, hoewel behoorlijk opgeroepen, zijn niet ter zitting 
verschenen.  Gelet  op artikel 4.8.24 VCRO  verhindert  de  afwezigheid  van  partijen  de  geldigheid 
van de zitting, en derhalve van de behandeling van de zaak, echter niet. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 

RvVb - 1 

 

III. 

FEITEN 

 
Op 31 augustus 2009 verleent het college van burgemeester en schepenen van de verzoekende 
partij aan ........., met zetel te ......... een stedenbouwkundige vergunning voor het aanleggen van 
een  tennisaccommodatie,  een  grondwal  en  het  kappen  van  bomen  op  een  perceel  gelegen  te 
......... en met als kadastrale omschrijving .......... 
 
Tegen  vermelde  beslissing  tekent  de  gewestelijke  stedenbouwkundige  ambtenaar  van  het 
Agentschap Ruimte en Erfgoed, afdeling Limburg op 24 augustus 2009 administratief beroep aan 
bij  de  verwerende  partij.  Op  3  december  2009  willigt  de  verwerende  partij  het  beroep  van  de 
gewestelijke  stedenbouwkundige  ambtenaar  in  en  verleent  een  stedenbouwkundige  vergunning 
onder  voorwaarden  ‘voor  het  kappen  van  de  centrale  zomereik  en  de  populieren’.  Dit  is  de 
bestreden beslissing. 
 
Met een zending gedateerd op 9 juni 2010 en ter post aangetekend op 11 juni 2010 bezorgt de 
verwerende  partij  een  afschrift  van  het  administratieve  dossier  aan  de  griffie  van  de  Raad  en 
deelt zij daarnaast het volgende mee: 
 

“… 
Ik kan u tevens meedelen dat de door de stad Maaseik bestreden vergunningsbeslissing 
op korte termijn formeel zal worden ingetrokken en vervangen door een nieuwe beslissing 
van de deputatie van de provincie Limburg. Principieel werd hiertoe al beslist op 15 april 
2010,  meer  bepaald  na  de  kennisgeving  aan  de  deputatie  van  het  verzoekschrift  tot 
nietigverklaring dat reeds per brief van 5 maart 2010 door uw Griffie werd betekend aan 
de provincie. 
…” 

 
Op  16  juni  2010  trekt  de  verwerende  partij  het  bestreden  besluit  en  neemt  zij  een  nieuwe 
beslissing  aangaande  het  beroep  van  de  gewestelijke  stedenbouwkundige  ambtenaar  tegen  de 
beslissing van het college van burgemeester en schepenen van de verzoekende partij. 
 
Met  een  brief  gedateerd  op  14  juli  2010  en  ter  post  aangetekend  op  19  juli  2010  deelt  de 
verzoekende partij mee dat zij de procedure voor de Raad wenst stop te zetten. De verzoekende 
partij voegt bij vermelde brief een afschrift van het besluit van het college van burgemeester en 
schepenen van 5 juli 2010 waarin wordt beslist het beroep bij de Raad tegen het besluit van de 
verwerende partij van 3 december 2009 stop te zetten. 
 
 
 
 
 
 
 
 
 
 
 
 
 
 
 
 

RvVb - 2 

 

IV. 

ONTVANKELIJKHEID VAN DE VORDERING TOT ANNULATIE 

 

A.  Tijdigheid van de vordering 

 
De bestreden beslissing van 3 december 2009 werd met een zending gedateerd op 4 december 
2010 en ter post aangetekend op 8 december 2009 betekend aan het college van burgemeester 
en  schepenen  van  de  verzoekende  partij.  Het  voorliggende  beroep  van  de  verzoekende  partij 
werd ingesteld met een ter post aangetekende brief van 8 januari 2010 en is bijgevolg tijdig. 
 

B.  Hoedanigheid en belang van de verzoekende partij  

 
De registratie van een inkomend verzoekschrift conform artikel 4.8.17, §1 VCRO door de griffier 
van  de  Raad,  ongeacht  of  deze  registratie  geschiedt  na  regularisatie  conform  artikel  4.8.17,  §2 
VCRO,  moet  in  essentie  worden  aangemerkt  als  de  beoordeling  van  de  vormelijke  volledigheid 
van  het  betrokken  verzoekschrift  en  impliceert  geenszins,  ook  niet  gedeeltelijk,  de  bevestiging 
van  de  ontvankelijkheid  van  het  verzoekschrift.  De  Raad  dient  bijgevolg  steeds  ambtshalve  de 
ontvankelijkheid van het beroep te onderzoeken.  
 
De  omstandigheid  dat  de  verwerende  partij  de  bestreden  beslissing  heeft  ingetrokken  en  de 
vaststelling  dat  de  verzoekende  partij  vervolgens  aan  de  Raad  heeft  meegedeeld  dat  zij  de 
procedure wenst stop te zetten, ontslaat de Raad niet van de verplichting om ambtshalve na te 
gaan of het voorliggende beroep op ontvankelijke wijze werd ingediend. In het licht van de vraag 
aan welke partij het geheel van de kosten van de procedure ten laste moet worden gelegd, is dit 
onderzoek niet zonder belang.  
 
Gegeven  alle  door  de  verzoekende  partij  ingediende  (proces)stukken,  in  het  bijzonder  de 
beslissing van het college van burgemeester en schepenen van 4 januari 2010 om in rechte op te 
treden  voor  de  Raad,  het  aanvankelijke  en  het  geregulariseerde  inleidende  verzoekschrift,  de 
beslissing van het college van burgemeester en schepenen van 5 juli 2010 om de procedure voor 
de  Raad  stop  te  zetten,  dient  de  Raad  vast  te  stellen  dat  het  college  van  burgemeester  en 
schepenen van de verzoekende partij kennelijk geen onderscheid maakt tussen de bevoegdheid 
op  grond  van  de  artikelen  57,  §3,  9°  en  193,  eerste  lid  Gemeentedecreet  om  de  gemeente,  in 
deze  de  stad,  in  rechte  te  vertegenwoordigen  en  de  bevoegdheden  die  door  artikel  57,  §3,  7° 
Gemeentedecreet  exclusief  aan  het  college  van  burgemeester  en  schepenen  worden 
toegewezen. 
 
Uit  het  beschikkende  gedeelte  van  de  beslissing  om  in  rechte  op  te  treden van  4  januari  2010, 
meer  specifiek  uit  artikel  2,  evenals  uit  het  aanvankelijke  en  het  regulariseerde  verzoekschrift, 
blijkt  dat  het  college  van  burgemeester  en  schepenen  uitdrukkelijk  de  bedoeling  had  om  in  het 
kader  van  het  voorliggende  beroep  de  stad  Maaseik  als  verzoekende  partij  in  rechte  te 
vertegenwoordigen. Een intentie die wordt bevestigd in de brief gedateerd op 14 juli 2010 en ter 
post aangetekend op 19 juli 2010 waarin aan de Raad wordt meegedeeld dat: 
 

“… 
Inzake  bovenvermelde  aangelegenheid  delen  wij  u  mede  dat  de  Stad  Maaseik  de 
procedure bij de Raad voor Vergunningenbetwisting tot vernietiging van de beslissing van 
de Deputatie van de Provincie Limburg wenst stop te zetten. 
…” 

 
Op  grond  van  welk  onderdeel  van  artikel  4.8.16,  §1,  eerste  lid,  1°  tot  en  met  6°  VCRO  de 
vordering  van  de  stad  Maaseik  als  verzoekende  partij  is  gebaseerd,  kan  echter  niet  worden 
afgeleid  uit  de  beslissing  om  in  rechte  op  te  treden  van  4  januari  2010.  Ook  het  inleidende 

RvVb - 3 

 

verzoekschrift laat deze vraag onbeantwoord. In de brief gedateerd op 6 januari 2010 en ter post 
aangetekend  op  8  januari  2010  waarmee  het  aanvankelijke  en  naderhand  geregulariseerde 
verzoekschrift werd ingediend, wordt echter het volgende gesteld: 
 

“… 
Het College van Burgemeester en Schepenen van de Stad Maaseik tekent hierbij beroep 
aan  tegen  het  besluit  van  de  Deputatie  van  Limburg  van  31  augustus  2009 waarbij  een 
stedenbouwkundige  vergunning  is  verleend  aan  .........,  en  dit  op  basis  van  artikel 
4.8.16§1 2° en §3 van de Codex Ruimtelijke Ordening. 
…” 

 
De  Raad  dient  bijgevolg  vast  te  stellen  dat  het  college  van  burgemeester  en  schepenen, 
optredend  in  de  hoedanigheid  van  vertegenwoordiger  in  rechte  van  de  stad  Maaseik,  de 
voorliggende vordering baseert op artikel 4.8.16, §1, eerste lid, 2° VCRO. De Raad is echter van 
oordeel  dat  de  stad  Maaseik  niet  kan  worden  beschouwd  als  een  als  een  bij  het  dossier 
betrokken vergunningverlenend bestuursorgaan.  
 
Het  in  eerste  aanleg  nemen  van  een  beslissing  over  een  aanvraag  tot  stedenbouwkundige 
vergunning in het kader van de reguliere administratieve procedure wordt, gelet op artikel 4.7.12 
VCRO  en  volgende,  immers  uitdrukkelijk  toevertrouwd  aan  het  college  van  burgemeester  en 
schepenen en valt in die zin te beschouwen als een beslissing zoals wordt bedoeld in artikel 57, 
§3,  7°  Gemeentedecreet.  De  verzoekende  partij  beschouwt  zich  bij  monde  van  het  college  van 
burgemeester  en  schepenen  bijgevolg  ten  onrechte  als  een  bij  het  dossier  betrokken 
vergunningverlenend  bestuursorgaan  en  kan  hieruit  dan  ook  geen  enkel  belang  putten.  De 
omstandigheid  dat  de  verzoekende  partij  in  voorliggende  procedure,  conform  artikel  57,  §3,  9° 
Gemeentedecreet  in  samenlezing  met  artikel  193  Gemeentedecreet,  wordt  vertegenwoordigd 
door haar college van burgemeester en schepenen, doet hieraan geen afbreuk. 
 
Voormelde  vaststelling  verhindert  echter  niet  dat  de  verzoekende  partij,  als  (publiekrechtelijke) 
rechtspersoon,  zich  naar  het  oordeel  van  de  Raad  met  goed  gevolg  had  kunnen  beroepen  op 
artikel  4.8.16,  §1,  eerste  lid,  3°  VCRO  om  de  wettigheid  van  een  vergunningsbeslissing  aan  te 
vechten indien blijkt dat zij rechtstreekse of onrechtstreekse hinder of nadelen kan ondervinden 
ingevolge  een  vergunningsbeslissing.  De  verzoekende  partij  heeft  zulks  evenwel  nagelaten  en 
baseert haar vordering uitdrukkelijk op artikel 4.8.16, §1, eerste lid, 2° VCRO zodat de Raad tot 
de onontvankelijkheid van de voorliggende vordering dient te besluiten. 
 
De onontvankelijkheid van het voorliggende beroep impliceert tevens dat de Raad de vraag van 
de verzoekende partij om de procedure stop te zetten, een vraag die als een verzoek tot afstand 
van het geding dient aangemerkt te worden, niet kan inwilligen vermits het voorliggende beroep 
noodzakelijk moet  worden  geacht  niet  te  zijn ingediend.  Aangezien  het  voorliggende  beroep  op 
onontvankelijke  wijze  werd  ingediend,  is  de  Raad  tot  slot  van  oordeel  dat  de  kosten  van  het 
beroep  ten  laste  van  de  verzoekende  partij  moeten  gelegd  worden.  De  onontvankelijkheid  van 
het beroep maakt dat de intrekking van de bestreden beslissing door de verwerende partij geen 
relevantie heeft met het oog op de toewijzing van de kosten van het beroep. 
 
 
 
 
 
 
 
 

RvVb - 4 

 

OM DEZE REDENEN BESLIST DE RAAD VOOR VERGUNNINGSBETWISTINGEN 

voorzitter van de derde kamer, 

 
1. Het beroep is onontvankelijk. 
 
2. De kosten van het beroep, bepaald op 175 euro, komen ten laste van de verzoekende partij. 
 
 
Dit  arrest  is uitgesproken  te  Brussel, in  openbare  terechtzitting op  29  september  2010,  door  de 
Raad voor Vergunningsbetwistingen, derde kamer, samengesteld uit: 
 
 
Filip VAN ACKER, 
 
 
 
Hildegard PETTENS,  toegevoegd griffier. 
 
 
De toegevoegd griffier, 
 
 
 
 
 
Hildegard PETTENS 

De voorzitter van de derde kamer, 

Filip VAN ACKER 

met bijstand van 

 

 

 

 

 

 

 

RvVb - 5 

 

