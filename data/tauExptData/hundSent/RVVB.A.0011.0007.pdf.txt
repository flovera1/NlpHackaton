RAAD VOOR VERGUNNINGSBETWISTINGEN 

TUSSENARREST 

nr. A/2011/0007 van 9 februari 2011 

in de zaak 2010/0397/A/3/0359 

......... 

 

bijgestaan en vertegenwoordigd door: 
advocaat Wim MERTENS 
kantoor houdende te 3580 Beringen, Scheigoorstraat 5 
bij wie keuze van woonplaats wordt gedaan 
 
verzoekende partij 
 
tegen: 
 
de deputatie van de provincieraad van LIMBURG 
 
vertegenwoordigd door: 
mevrouw Iris KIMPE 
 
verwerende partij 
 
 
het  COLLEGE  VAN  BURGEMEESTER  EN  SCHEPENEN  van  de 
gemeente Meeuwen-Gruitrode 
 
vertegenwoordigd door: 
de heer Lode CEYSSENS, burgemeester 
 

 

 

 
 
In zake: 
 
 
 
 
 
 
 
 
 
 
 
 
 
 
 
 
 
 
Tussenkomende 
partij: 
 

 
 

I. 

VOORWERP VAN DE VORDERING 

 
De vordering, ingesteld bij aangetekende brief van 28 april 2010, strekt tot de vernietiging van de 
beslissing  van  de  deputatie  van  de  provincieraad  van  Limburg  van  1  april  2010,  waarbij  het 
administratief  beroep  van  huidig  verzoekende  partij  tegen  het  besluit  van  het  college  van 
burgemeester  en  schepenen  van  de  gemeente  Meeuwen-Gruitrode  van  21  december  2009  tot 
weigering van de stedenbouwkundige vergunning voor het regulariseren van het herbouwen van 
een woning met schuur op een perceel, gelegen ........., niet wordt ingewilligd. 
 
 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een afschrift van het  administratief 
dossier  neergelegd.  De  verzoekende  partij  heeft  een  wederantwoordnota  ingediend.  De 
tussenkomende partij heeft een schriftelijke uiteenzetting gegeven, overeenkomstig artikel 4.8.19, 
§3 VCRO.  
 
De partijen zijn opgeroepen voor de openbare terechtzitting van 2 februari 2011. 

RvVb - 1 

 

 
Kamervoorzitter Filip VAN ACKER heeft verslag uitgebracht. 
 
Advocaat Wim MERTENS die verschijnt voor de verzoekende partij, de heer Lode CEYSSENS, 
burgemeester, die verschijnt voor de tussenkomende partij en mevrouw Iris KIMPE die verschijnt 
voor de verwerende partij, zijn gehoord.  
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
Het college van burgemeester en schepenen van de gemeente Meeuwen-Gruitrode vraagt op 29 
juni  2010,  kennelijk  met  een  gewone  ter  post  afgegeven  brief,  om  in  het  geding  te  mogen 
tussenkomen. 
 
De voorzitter van de derde kamer heeft met een beschikking van 8 september 2010 beslist om de 
uitspraak  over  de  ontvankelijkheid  van  het  verzoek  tot  tussenkomst  uit  te  stellen  teneinde  de 
verzoekende partij  tot  tussenkomst  toe  te laten  duidelijkheid  te  verschaffen omtrent  de  vraag of 
het  verzoek  tot  tussenkomst  daadwerkelijk  met  een  beveiligde  zending  werd  ingediend  en 
teneinde  de  verzoekende  partij  tot  tussenkomst  toe  te  laten  de  Raad  een  afschrift  te  bezorgen 
van de beslissing om in rechte op te treden.  
 
Met  een  ter  post  aangetekende  brief  van  20  september  2010  bezorgt  de  verzoekende  partij  tot 
tussenkomst het afgiftebewijs van de aangetekende zending waarmee haar verzoek bij de Raad 
werd ingediend. Het postmerk draagt als datum 28 juni 2010. Ook de beslissing van 21 juni 2010 
om in rechte te treden is bijgevoegd. 
 
Met  een  beschikking  van  5  januari  2011  heeft  de  voorzitter  van  de  derde  kamer  vervolgens 
beslist  dat  er  grond  is  om  het  verzoek  tot  tussenkomst  in  te  willigen  en  dat  de  verzoeker  tot 
tussenkomst kan worden aangemerkt als belanghebbende in de zin van artikel 4.8.16, §1, eerste 
lid VCRO. 
 
 

IV. 

FEITEN 

 
Op  11  augustus  2005  verleent  de  verwerende  partij  aan  de  verzoekende  partij  een 
voorwaardelijke  stedenbouwkundige  vergunning  voor  ‘het  verbouwen  en  uitbreiden  van  een 
bestaande woning met schuur’. In werkelijkheid wordt de bestaande constructie evenwel volledig 
afgebroken  en  wordt  een  nieuwbouw  gerealiseerd.  Op  17  januari  2008  werd  hiertoe  proces-
verbaal opgesteld en werd de staking van de werken bevolen. Het mondeling stakingsbevel werd 
op 22 januari 2008 bekrachtigd. Aan de verzoekende partij werd op 31 januari 2008 toegestaan 
om beveiligingswerken uit te voeren. 
 
Op  17  maart  2009  (datum  van  het  ontvangstbewijs)  dient  de  verzoekende  partij  bij  de 
tussenkomende  partij  een  aanvraag  in  voor  een  stedenbouwkundige  vergunning  voor  ‘de 
regularisatie  van  het  herbouwen  van  een  woning  met  aangebouwde  schuur’  op  een  perceel, 
gelegen te .......... 
 

RvVb - 2 

 

De tussenkomende partij verklaart de aanvraag op 30 maart 2009 evenwel onvolledig en vraagt 
de verzoekende partij om volgende gegevens bij te brengen: 
 

“… 
In uw dossier ontbreken of dienen volgende stukken aangepast te worden: 

 

-  Er  dient  een  hemelwaterput  voorzien  te  worden  op  de  plannen.  Het 

hemelwaterformulier moet eveneens aangepast worden 

-  Er dient een bewijs van paarden en van grond bijgebracht te worden 
-  De  volumeberekening  dient  vergeleken  te  worden  met  het  vroegere  vergund 

geachte gedeelte (toename, …) 

…” 

 
De  verzoekende  partij  brengt  nadere  gegevens  bij  waarna  de  aanvraag  wordt  op  13  juli  2009 
volledig wordt verklaard. 
  
Het perceel is, zo blijkt uit de bestemmingsvoorschriften van het bij koninklijk besluit van 22 maart 
1978  vastgesteld  gewestplan  Neerpelt-Bree,  gelegen  in  agrarisch  gebied.  Het  perceel  is  niet 
gelegen  binnen  de  grenzen  van  een  goedgekeurd  bijzonder  plan  van  aanleg  of  ruimtelijk 
uitvoeringsplan,  noch  binnen  de  contouren  van  een  behoorlijk  vergunde  en  niet  vervallen 
verkaveling.  Het  perceel  ligt  tevens  binnen  de  perimeter  van  de  speciale  beschermingszone  in 
uitvoering van de Vogelrichtlijn “3.10. Gebieden gelegen te Peer en te Hechtel-Eksel”. 
 
Ter gelegenheid van het openbaar onderzoek, gehouden van 18 juli 2009 tot en met 17 augustus 
2009, worden geen bezwaarschriften ingediend.  
 
Het  advies  van  23  juli  2009  van  het  Departement  Landbouw  en  Visserij,  afdeling  Duurzame 
Landbouwontwikkeling Limburg, is ongunstig: 
 

“… 
Deze  alleenstaand  achterin  niet  palend  aan  de  openbare  weg  gelegen  deels  verkrotte 
inplanting  is  bijzonder  schadelijk  voor  de  lokale  landbouwstructuur.  Eerder  werd 
ongunstig  advies…  dd.  18.01.2005,  gegeven  voor  de  verbouwing  en 
is  de 
bouwvergunning  uiteindelijk  in  beroep  en  onder  voorwaarden  verleend  door  de 
Bestendige Deputatie. Het is dan ook niet meer dan normaal dat hij zich strikt aan deze 
vergunning diende te houden. Regularisatie van afwijkingen wordt met klem afgewezen. 
Er is daarin duidelijk vastgesteld dat de schuur verkrot was en niet meer voor heropbouw 
in  aanmerking  kwam.  Ze  alsnog  heropbouwen  met  een  hoogwaardige  bouwkwaliteit  en 
de ruimte dan ook gedeeltelijk integreren in de woning kan niet aanvaard worden. Voor de 
stalling  van  dieren  was  deze  heropbouw  niet  nodig.  Er  was  daarvoor  een  nieuwe 
afzonderlijk  stalling  maar  met  een  strikt  utilitair  karakter  als  bijgebouw  bij  de  woning 
mogelijk. 
…” 

 
Het advies van 3 augustus 2009 van het Agentschap voor Natuur en Bos is gunstig: 
 

“… 
Vanuit ecologisch standpunt hebben we geen bezwaar tegen het opnieuw oprichten van 
een  woning  na  afbraak  van  de  vorige  woning.  In  welke  mate  dit  planologisch  te 
verantwoorden is, er wordt immers een residentiële woning opgetrokken op de plaats van 
een  bedrijfswoning,  dient  te  worden  geëvalueerd  door  de  bevoegde  instanties  inzake 
ruimtelijke ordening. 
 

RvVb - 3 

 

Indien de bestaande beplanting op het voormalige erf en in het aanpalende bos integraal 
behouden  blijft,  hebben  we  vanuit  ecologisch  standpunt  geen  bezwaar  tegen  de 
voorgestelde regularisatie. 
…” 

 
Het  advies  van  24  augustus  2009  van  de  tussenkomende  partij  is  voorwaardelijk  gunstig.  De 
tussenkomende partij wijst hierbij onder andere op het volgende: 
 

“… 
Overwegende  dat  voldaan  werd  aan  de  bepalingen  van  artikel  4.4.20  van  de  Vlaamse 
Codex  Ruimtelijke  Ordening;  dat  voorafgaand  aan  de  afbraak  een  stedenbouwkundige 
vergunning  tot  het  verbouwen  en  het  uitbreiden  van  een  woning  met  schuur  werd 
bekomen op 11 augustus 2005; dat de aanvraag voor de regularisatie van het herbouwen 
van deze woning met schuur werd ingediend binnen de geldigheidstermijn van de initiële 
stedenbouwkundige vergunning (binnen twee jaar na het afleveren van de vergunning de 
werken aanvangen en vervolgens 3 jaar om het gebouw winddicht te maken), namelijk op 
17 maart 2009; 
…” 

 
De  gewestelijke  stedenbouwkundige  ambtenaar  verleent  op  7  oktober  2009  een  ongunstig 
advies. Hij laat de volgende motivering gelden: 
 

“… 
Overwegende…dat  ik  niet  kan  instemmen  met  de  overwegingen…;  dat  de  aanvraag 
immers niet past in het geschetste wettelijk en stedenbouwkundig kader daar de aanvraag 
niet beantwoordt aan de afwijkingsmogelijkheden van artikel 4.4.20 van de Vlaamse Codex 
Ruimtelijke Ordening; 
 
Overwegende dat het schepencollege stelt dat de aanvraag voor de regularisatie gebeurd 
is  binnen  de  geldigheidstermijn  van  de  initiële  stedenbouwkundige  vergunning;  dat  dit 
echter niet blijkt uit het dossier; dat er geen duidelijkheid is over de aanvang van de werken 
…” 

 
Op 15 oktober 2009 vraagt de tussenkomende partij een herziening van dit advies op basis van 
facturen van werken en materialen die kennelijk dateren van vóór 11 augustus 2007.  
 
Op  4  december  2009  deelt  de  gewestelijke  stedenbouwkundige  ambtenaar  zijn  aanvankelijk 
standpunt  te  handhaven.  De  gewestelijke  stedenbouwkundige  ambtenaar  doet  hierbij  de 
volgende  overweging gelden: 
 

“… 
Overwegende  dat  niet  akkoord  kan  gegaan  worden  met  de  in  het  advies  aangehaalde 
geldigheidstermijn van de stedenbouwkundige vergunning (binnen 2 jaar na het afleveren 
van de vergunning de werken aanvangen en vervolgens 3 jaar om het gebouw winddicht 
te maken); dat de aanvraag moet ingediend worden binnen de geldigheidstermijn van de 
initiële  stedenbouwkundige  vergunning 
tot  verbouw;  dat  deze 
geldigheidstermijn  beperkt 
jaar;  dat  de  deputatie  een 
stedenbouwkundige  vergunning  heeft  afgegeven  op  11/08/2005  en  dat  als  dus  voor 
11/08/2007 een aanvraag moest zijn ingediend; 
…” 

tot  maximum  2 

tot  herbouw  of 

is 

 

RvVb - 4 

 

De  tussenkomende  partij  weigert,  gegeven  het  advies  van  de  gewestelijke  stedenbouwkundige 
ambtenaar, op 21 december 2009 de gevraagde vergunning. 
 
Tegen deze beslissing tekent de verzoekende partij met een ter post aangetekende brief van 22 
januari 2010 administratief beroep aan bij de verwerende partij.  
 
In  zijn  verslag  van  3  maart  2010  adviseert  de  provinciale  stedenbouwkundige  ambtenaar  de 
verwerende  partij  om  het  beroep  niet  in  te  willigen  en  geen  stedenbouwkundige  vergunning  te 
verlenen. Hij laat de volgende motieven gelden: 
 

“… 
01. Wettelijke en reglementaire voorschriften 
… 
Overeenkomstig artikel 8 van het decreet integraal waterbeleid van 18 juli 2003… 
 
De  aanstiplijst  werd  bijgevoegd  maar  het  ontwerp  voorziet  geen  hemelwaterput  of  buffer. 
Ook wordt niet aangeduid waarop met de hemelwaterafvoer en de afvalwaterafvoer wordt 
aangesloten.  De  straat  heeft  geen  riolering  en  er  is  in  het  ontwerp  geen  aanduiding  van 
waterzuivering. Inzake ruimte voor water is het dossier onvolledig. 
… 
02. Verenigbaarheid met de goede ruimtelijke ordening 
Het  college  van  burgemeester  en  schepenen  adviseerde  gunstig  maar  weigerde  de 
vergunning  op  ongunstig  advies  van  de  gewestelijke  stedenbouwkundige  ambtenaar.  Dit 
laatste advies moet vanuit juridisch oogpunt worden bijgetreden om volgende redenen: 
… 

o  De  speciale  regeling  ingeschreven  onder  artikel  4.4.2  van  de  Vlaamse  Codex 
Ruimtelijke  Ordening  is  ook  niet  van  toepassing.  Deze  geldt  wanneer  bij  het 
uitvoeren van werken wordt vastgesteld dat een verbouwing om stabiliteitsredenen 
niet  meer  mogelijk  is,  maar  dan  moet  op  korte  termijn  een  nieuwe  aanvraag  voor 
heropbouw worden ingediend, en deze termijn is bepaald op maximum 2 jaar …In 
casu is de datum van de initiële vergunning van de deputatie 11 augustus 2005, en 
het ontvangstbewijs van onderhavige regularisatieaanvraag is 17 maart 2009. 

o  Vervolgens  dient  opgemerkt  dat  onderhavig  regularisatieontwerp  niet  voldoet  aan 
de  bepalingen  onder  artikel  4.4.13  §  1  van  de  Codex  omdat  het  volume  van  de 
herbouwde constructie 1.558m3 bedraagt… 

o  Tenslotte voldoet het ontwerp niet aan de regelgeving inzake ruimte voor water …   

 
De  verzoekende  partij  repliceert  op  het  verslag  van  de  provinciaal  stedenbouwkundige 
ambtenaar  met  een  aanvullende  nota  die  tijdens  de  hoorzitting  wordt  neergelegd.  Een 
volumeberekening  moet  daarbij  aantonen  dat  de  eigenlijke  woning  beperkt  is  tot  930,32m3, 
exclusief  de  stallingen  van  647m3.  De  verzoekende  partij  legt  daarnaast  een  document  van  de 
aannemer neer om aan te tonen dat de (ruw)bouwwerken op 5 oktober 2007 werden voltooid. 
 
Na  de  verzoekende  partij  en  een  vertegenwoordiger  van  de  tussenkomende  partij  te  hebben 
gehoord op 16 maart 2010, beslist de verwerende partij op 1 april 2010 om het beroep niet in te 
willigen. Zij motiveert haar beslissing als volgt: 
 

“… 
Gelet op het onderzoek dat ter plaatse werd ingesteld; 
 
Gelet op het verslag van de provinciale stedenbouwkundige ambtenaar van 3 maart 2010. 
… 

RvVb - 5 

 

Overwegende dat overeenkomstig artikel 8 van het decreet integraal waterbeleid van 18 juli 
2003 wordt een zorgplicht opgelegd inzake ruimte voor water;.dat de geplande handelingen 
niet  te  situeren  zijn  binnen  een  overstromingsgevoelig  gebied,  zodat  in  alle  redelijkheid 
dient geoordeeld te worden dat het schadelijk effect beperkt is; 
 
Overwegende  dat  volgens  het  ontwerp  enkel  door  de  toename  van  de  bebouwde 
oppervlakte, de constructie heeft een dakoppervlakte van meer dan 50 m², de infiltratie van 
het hemelwater in de bodem plaatselijk wordt beperkt; dat een positieve uitspraak, los van 
de stedenbouwkundige aspecten, slechts mogelijk is mits bij de uitvoering van de werken 
voldaan  wordt  aan  de  gewestelijke  stedenbouwkundige  verordening  goedgekeurd  bij 
besluit  van  de  Vlaamse  regering  van  1  oktober  2004,  inzake  hemelwaterputten, 
infiltratievoorzieningen  en  buffervoorzieningen  en  de  gescheiden  lozing  van  afvalwater  en 
hemelwater;  dat  de  aanstiplijst  werd  bijgevoegd  maar  het  ontwerp  voorziet  geen 
hemelwaterput of buffer; dat ook niet wordt aangeduid waarop met de hemelwaterafvoer en 
de  afvalwaterafvoer  wordt  aangesloten;  dat  de  straat  geen  riolering  heeft  en  er  in  het 
ontwerp  geen  aanduiding  is  van  waterzuivering;  dat  inzake  ruimte  voor  water  het  dossier 
onvolledig is. 
… 
Overwegende  dat  zoals  gesteld  in  het  advies  van  de  gewestelijke  stedenbouwkundige 
ambtenaar  de  huidige  toestand  niet  meer  als  vergund  kan  worden  beschouwd  maar  een 
als een bouwmisdrijf, gezien de vergunning van de deputatie niet werd uitgevoerd; dat het 
beroepschrift  aan  de  deputatie  verwijst  naar  de  speciale  regeling  ingeschreven  onder 
artikel  4.4.2  van  de  Vlaamse  Codex Ruimtelijke  Ordening;  dat  deze  regeling  geldt    (zoals 
onderafdeling  3  vermeldt)  voor  recent  afgebroken  zonevreemde  woningen  of  andere 
constructies, en niet voor bouwvolumes welke zonder- of in tegenstrijd met de vergunning 
werden  gerealiseerd;  dat  artikel  4.4.2  geldt  wanneer  bij  het  uitvoeren  van  werken  wordt 
vastgesteld  dat  een  verbouwing  om  stabiliteitsredenen  niet  meer  mogelijk  is,  en  waarbij 
dan  op  korte  termijn  een  nieuwe  aanvraag  voor  heropbouw  moet  worden  ingediend;  dat 
deze korte termijn is bepaald op de geldigheidstermijn van de initiële vergunning zijnde een 
de termijn van 2 jaren waarna de vergunning vervalt; dat in casu de datum van de initiële 
vergunning  van  de  deputatie  11  augustus  2005  is  en  dat  het  ontvangstbewijs  van 
onderhavige  regularisatieaanvraag  17  maart  2009  is;  dat  in  casu  geen  recent  afgebroken 
woning aanwezig is maar een bouwwerk zonder vergunning; 
 
Overwegende  dat  onderhavig  regularisatieontwerp  niet  voldoet  aan  de  bepalingen  onder 
artikels  4.4.10  §1  en  4.4.13  §1  van  de  Vlaamse  Codex  Ruimtelijke  ordening  inzake 
basisrechten  voor  zonevreemde  constructies;  dat  de  huidige  bestaande  toestand  niet 
vergund is; dat het volume van de herbouwde constructie1558 M3 bedraagt, waarbij zowel 
de woning als de fysisch aansluitende aanhorigheden (zoals gesteld in de Vlaamse Codex 
RO)  in  rekening  worden  gebracht,  dat  dit  gerealiseerde  volume  het  maximum  volume 
bepaalt door de regelgeving op 1000 M3 bij herbouwen sterk overschrijdt; 
 
Overwegende  dat  het  ontwerp  niet  voldoet  aan  de  regelgeving  inzake  ruimte  voor  water; 
dat het rioleringsplan  onvolledig is (hemelwaterbuffer ? afvalwaterzuivering en lozing ?); 
 
Overwegende dat het beroep niet kan worden ingewilligd 
…” 
 
 

Dit is de bestreden beslissing. 
 
 

RvVb - 6 

 

V. 

ONTVANKELIJKHEID VAN DE VORDERING TOT VERNIETIGING 

 
De bestreden beslissing werd met een ter post aangetekende zending van 7 april 2010 door de 
verwerende  partij  betekend  aan  de  verzoekende  partij.  Het  beroep  werd  ingesteld  met  een  ter 
post aangetekende brief van 28 april 2010 en is bijgevolg tijdig. 
 
 

VI. 

AMBTSHALVE MIDDEL 

 

A.  Vooraf 

 
Onverminderd  de  eventuele  gegrondheid  van  de  door  de  verzoekende  partij  ingeroepen 
middelen,  en  alvorens  deze  middelen  te  beoordelen  en  er  een  uitspraak  over  te  doen,  acht  de 
Raad het aangewezen, teneinde de tegensprekelijkheid van het debat te garanderen, dat aan de 
verwerende  partij,  de  tussenkomende  partij  en  de  verzoekende  partij  de  mogelijkheid  wordt 
geboden  te  antwoorden  op  het  hierna  geformuleerde  ambtshalve  middel  dat  de  Raad,  gelet  op 
artikel 4.8.3, §2 VCRO, ten aanzien van de bestreden beslissing in overweging neemt. 
 

B.  Schending van 4.7.23, §1, eerste lid VCRO, de artikelen 2 en 3 van de wet van 29 juli 
1991  betreffende  de  formele  motivering  van  bestuurshandelingen,  de  materiële 
motiveringsplicht  en  de  beginselen  van  behoorlijk  bestuur,  meer  specifiek  het 
zorgvuldigheidsbeginsel. 

 
Eerste onderdeel 
 
Artikel 4.7.23, §1, eerste lid VCRO bepaalt uitdrukkelijk dat de deputatie haar beslissing over het 
ingestelde  beroep  neemt  op  grond  van  het  verslag  van  de  provinciaal  stedenbouwkundige 
ambtenaar.  
 
In  het  licht  van  de  formele  en  materiële  motiveringsplicht,  vereist  artikel  4.7.23,  §1,  eerste  lid 
VCRO dat  uit  de  bestreden  beslissing  zelf moet  worden kunnen  afgeleid of de  deputatie  bij  het 
nemen  van  haar  beslissing  op  gemotiveerde  wijze  is  afgeweken  van  het  verslag  van  de 
provinciaal stedenbouwkundige ambtenaar, dan wel of de deputatie zich op gemotiveerde wijze 
heeft  aangesloten  bij  de  visie  van  de  provinciaal  stedenbouwkundige  ambtenaar  en  zich  de 
motieven van de provinciaal stedenbouwkundige ambtenaar eigen heeft gemaakt.  
 
Artikel 4.7.23, §1, eerste lid VCRO veronderstelt met andere woorden dat zowel de feitelijk als de 
juridisch  determinerende  overwegingen  van  het  verslag  van  de  provinciale  stedenbouwkundige 
ambtenaar worden opgenomen in de beroepsbeslissing zodat op basis van de beslissing zelf kan 
nagegaan worden of de deputatie haar beslissing daadwerkelijk op grond van het verslag van de 
provinciaal stedenbouwkundige ambtenaar heeft genomen. 
 
De Raad stelt evenwel vast dat de verwerende partij in de bestreden beslissing kennelijk zonder 
meer  en  bovendien  uitsluitend  in  algemene  bewoordingen  verwijst  naar  het  bestaan  van  het 
verslag van 3 maart 2010 van de provinciaal stedenbouwkundige ambtenaar. Rekening houdend 
met wat hoger werd gesteld, kan zulks echter niet volstaan. Hetzelfde geldt overigens evenzeer 
voor  de  omstandigheid  dat  het  verslag  van  de  provinciaal  stedenbouwkundige  ambtenaar  zich 
gebeurlijk in het administratief dossier bevindt en aldus consulteerbaar is of was voor de partijen. 
 
Aangezien  in  de  bestreden  beslissing  op  geen  enkele  wijze  melding  wordt  gemaakt  van  de 
feitelijk  en  juridisch  determinerende  overwegingen  van  het  verslag  van  de  provinciaal 
stedenbouwkundige  ambtenaar,  kan  niet  worden  nagegaan  of  de  deputatie  haar  beslissing 
daadwerkelijk op grond van vermeld verslag heeft genomen en hierbij eventueel andersluidende 
overwegingen op afdoende wijze heeft weerlegd, dan wel of de deputatie zich vermelde motieven 
eigen  heeft  gemaakt,  schendt  de  bestreden  beslissing  artikel  4.7.23,  §1,  eerste  lid  VCRO,  de 

RvVb - 7 

 

artikelen  2  en  3  van  de  wet  van  29  juli  1991  betreffende  de  formele  motivering  van 
bestuurshandelingen, evenals de materiële motiveringsplicht.  
 
Tweede onderdeel 
 
Aangezien uit de bestreden beslissing niet kan worden afgeleid of zij daadwerkelijk op grond van 
het verslag van de provinciaal stedenbouwkundige ambtenaar werd genomen, minstens dat niet 
kan worden vastgesteld of de verwerende partij rekening heeft gehouden met de determinerende 
overwegingen,  zowel  in  feite  als  in  rechte,  van  vermeld  verslag,  en dit  ongeacht  de  aard  en de 
draagwijdte ervan, schendt de bestreden beslissing het zorgvuldigheidsbeginsel.  
 
Opdat de verwerende partij een zorgvuldige beslissing zou kunnen nemen, dient zij de aanvraag 
aan  een  eigen,  zorgvuldig  en  afdoende  onderzoek  te  onderwerpen.  Gelet  op  artikel  4.7.23,  §1, 
eerste lid VCRO kan niet worden betwist dat het verslag van de provinciaal stedenbouwkundige 
ambtenaar hierbij een essentieel en noodzakelijk te onderzoeken aspect van het dossier is.  
 
De  omstandigheid  dat  de  verwerende  partij  in  de  bestreden  beslissing  middels  een  stijlformule 
verwijst  naar  het  bestaan  van  een  verslag  van  de  provinciaal  stedenbouwkundige  ambtenaar 
volstaat niet. De bestreden beslissing is derhalve kennelijk onzorgvuldig. 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1. De Raad beveelt de heropening van de debatten. 
 
2. De Raad verzoekt de verwerende partij, de tussenkomende partij en de verzoekende partij om 
met  een  aanvullende  nota  en  binnen  een  termijn  van  dertig  dagen,  te  rekenen  vanaf  de 
betekening van huidig arrest, te antwoorden op het in onderdeel VI.B. geformuleerde ambtshalve 
middel. 
 
3. De uitspraak over de kosten wordt uitgesteld tot de beslissing ten gronde. 
 
 
Dit arrest is uitgesproken te Brussel, in openbare terechtzitting op 9 februari 2011, door de Raad 
voor Vergunningsbetwistingen, derde kamer, samengesteld uit: 
 
 
Filip VAN ACKER, 
 
 
 
Heidi HUANG,  
 
 
De toegevoegd griffier, 
 
 
 
 
 
Heidi HUANG   

De voorzitter van de derde kamer, 

voorzitter van de derde kamer, 

Filip VAN ACKER 

toegevoegd griffier. 

 

 

 

 

met bijstand van 

 

 

 

RvVb - 8 

 

