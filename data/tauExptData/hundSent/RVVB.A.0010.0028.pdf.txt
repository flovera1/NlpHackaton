 

 

 
 
In zake: 
 
 
 
 
 
 
 
 
 
 
 
 
 
 
 
 
 
 
 
 

 

RAAD VOOR VERGUNNINGSBETWISTINGEN 

ARREST 

nr. A/2010/0028 van 21 september 2010 

in de zaak 2010/0359/SA/2/0335 

......... 
 
bijgestaan en vertegenwoordigd door: 
advocaat Frank VANDEN BERGHE 
kantoor houdende te 8500 Kortrijk, President Kennedypark 4a 
bij wie keuze van woonplaats wordt gedaan 
 
verzoekende partij 
 
tegen: 
 
de  GEWESTELIJKE  STEDENBOUWKUNDIGE  AMBTENAAR  van  het 
Agentschap Ruimte en Erfgoed, afdeling West-Vlaanderen  
 
bijgestaan en vertegenwoordigd door: 
advocaat Yves FRANCOIS 
kantoor houdende te 8790 WAREGEM, Eertbruggestraat 10 
bij wie keuze van woonplaats wordt gedaan 
 
verwerende partij 
 
 

I. 

VOORWERP VAN DE VORDERING 

 
De  vordering  ingesteld  bij aangetekende brief van  10  april  2010  strekt  tot  de vernietiging  en  de 
schorsing  van  de  tenuitvoerlegging  van  het  besluit  van  de  gewestelijke  stedenbouwkundige 
ambtenaar, afdeling West-Vlaanderen op datum van 18 januari 2010, waarbij aan de ......... en de 
.........  de  stedenbouwkundige  vergunning  wordt  verleend  voor  het  oprichten  van  40  sociale 
woongelegenheden  met  ondergrondse  parkeergarages  op  een  perceel  gelegen  te  .........,  ten 
kadaster gekend onder de .......... 
 
 

II. 

VERLOOP VAN DE RECHTSPLEGING 

 
De  verwerende  partij  heeft  geen  antwoordnota  ingediend  en  geen  administratief  dossier 
neergelegd. De verzoekende partij heeft geen wederantwoordnota ingediend. 
 
De partijen zijn opgeroepen voor de openbare terechtzitting van 7 september 2010. 
 
Kamervoorzitter Hilde LIEVENS heeft verslag uitgebracht. 
 

RvVb - 1 

 

 
De  verzoekende  en  de  verwerende  partij,  hoewel  behoorlijk  opgeroepen,  zijn  niet  ter  zitting 
verschenen.  Gelet  op artikel 4.8.24 VCRO  verhindert  de  afwezigheid  van  partijen  de  geldigheid 
van de zitting, en derhalve van de behandeling van de zaak, echter niet. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

FEITEN 

tot  het  oprichten  van  40  sociale  woongelegenheden  met  ondergrondse 

 
De  aanvraag 
parkeergarages werd door de verwerende partij ontvangen op 24 juni 2009. 
 
Het bouwperceel is gelegen in een algemeen plan van aanleg Roeselare en meerbepaald in de 
zone algemene woongebieden. Deze zone is zowel bestemd voor wonen, alsmede voor handel, 
dienstverlening, ambacht en kleinbedrijf (voor zover deze taken van bedrijf om reden van goede 
ruimtelijke ordening niet in een daartoe aangewezen gebied moeten worden afgezonderd), voor 
groene  ruimten,  voor  sociaal-culturele  inrichtingen,  voor  openbare  nutsvoorzieningen,  voor 
verblijfsrecreatieve  voorzieningen  en  voor  agrarische  bedrijven  voor  zover  ze  bestaande  zijn. 
Deze bedrijven, voorzieningen en inrichtingen mogen echter maar worden toegestaan voor zover 
ze verenigbaar zijn met de onmiddellijke omgeving. 
 
Tijdens het openbaar onderzoek werden 112 bezwaarschriften ingediend. 
 
Op 18 januari 2010 werd door de verwerende partij de stedenbouwkundige vergunning verleend 
voor het oprichten van 40 sociale woongelegenheden met ondergrondse parkeergarages. 
 
Dit is de bestreden beslissing. 
 
 

IV. 

ONDERZOEK VAN DE VORDERING TOT SCHORSING EN ANNULATIE 

 
Bij  brief  van  11  juni  2010  liet  de  raadsman  van  de  vergunninghouder  een  door  deze 
ondertekende verklaring van afstand van de betrokken vergunning geworden, opgesteld op 9 juni 
2010, luidende als volgt: 
 

“… 
 
Wij  verwijzen  naar  de  toekenning  van  de  stedenbouwkundige  vergunning  dd.  18  januari 
2010 met als dossiernummer 8.00/36015/8605.5. 
Omwille  van  een  beroep  bij  de  raad  voor  vergunningsbetwistingen  in  bovengenoemd 
dossier, delen wij u mee dat wij als titularis van de vergunning afstand willen doen van de 
stedenbouwkundige vergunning. 
Wij  verzoeken  uw  bestuur  in  die  zin  de  vergunning  in  te  trekken  zodat  zij  uit  uw  interne 
rechtsorde verdwijnt. Wij zullen ons beraden om een nieuw dossier in te dienen. 
 
…” 

 

RvVb - 2 

 

Per brief van 17 juni 2010 deelt de raadsman van verwerende partij aan de Raad het volgende 
mee: 
 

“… 
 
In  bijlage  vindt  u  kopie  van  het  besluit  waarbij  het  bestreden  besluit  op  vraag  van  de 
aanvragers wordt ingetrokken. Huidige procedure is derhalve zonder voorwerp.”’ 
 
…” 

 
Als bijlage wordt de intrekkingsbeslissing, gedateerd op 11 juni 2010, medegedeeld: 
 

“… 
 
Gelet  op  de  stedenbouwkundige  vergunning  verleend  op  18.01/2010  aan  .........  met  als 
adres  …  en  .........  ….  met  betrekking  tot  goed  met  als  ligging  .........,  met  als  kadastrale 
omschrijving  ….,  en  strekkende  tot  bouwen  van  40  sociale  woongelegenheden  met 
ondergrondse parkeergarages; 
 
Overwegende  dat  deze  stedenbouwkundige  vergunning  het  voorwerp  maakt  uit  van  een 
hangende procedure voor de Raad van Vergunningsbetwistingen; 
 
….Gelet op het schrijven van 9/06/2010, waarin ......... (ondertekend door ........., directeur) 
en  .........  (ondertekend  door  .........  Directeur-bestuurder)  te  kennen  geven  dat  verzaakt 
wordt aan de betwiste vergunning  en waarin  gevraagd wordt  de vergunning in  te  trekken. 
Ook wordt aangegeven dat overwogen wordt om een nieuw dossier in te leiden. 
 
Gelet  op  deze  situatie  is  het  opportuun  om  de  afgeleverde  vergunning  voor  alle 
duidelijkheid uit het rechtsverkeer te halen. 
 
Besluit: 

 

Artikel  1  – De stedenbouwkundige  vergunning  verleend op  18/01/2010  aan .........  met  als 
adres ......... en ......... met als adres ......... wordt ingetrokken om bovenvermelde reden; 
 
…” 

 
De intrekking van een bestuurlijke beslissing heeft tot gevolg dat deze beslissing ab initio uit het 
rechtsverkeer verdwijnt en dat zij geacht wordt nooit te hebben bestaan. 
 
Dergelijke  intrekking  van een  stedenbouwkundige vergunning  ontneemt  evident  aan  het  beroep 
tot vernietiging haar voorwerp aangezien het beroep hierdoor doelloos is geworden. 
 
Hoewel de intrekking van de stedenbouwkundige vergunning door de verwerende partij louter het 
gevolg  is  van  de  beslissing  van  de  vergunninghouder  om  te  verzaken  aan  de  haar  toegekende 
stedenbouwkundige  vergunning,  kan  de  Raad,  bij  gebreke  aan 
tussenkomst  van  de 
vergunninghouder in de procedure, de kosten enkel ten laste leggen van de verwerende partij. 
 
 
De vordering tot schorsing verliest eveneens haar voorwerp als accessorium van het beroep tot 
vernietiging. 
 

RvVb - 3 

 

 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1.  Het  beroep  tot  vernietiging  en  tot  schorsing  van  de  tenuitvoerlegging  van  het  besluit  van  de 
gewestelijke stedenbouwkundige ambtenaar van 18 januari 2010 wordt onontvankelijk verklaard. 
 
2. De kosten van het beroep, bepaald op 175,00 euro, komen ten laste van de verwerende partij. 
 
 
Dit  arrest  is uitgesproken  te  Brussel, in  openbare  terechtzitting op  21  september  2010,  door  de 
Raad voor Vergunningsbetwistingen, tweede kamer, samengesteld uit: 
 
 
Hilde LIEVENS, 
 
 
 
Eddie CLYBOUW, 
 
 
De griffier, 
 
 
 
 
 
Eddie CLYBOUW 

De voorzitter van de tweede kamer, 

voorzitter van de tweede kamer, 

Hilde LIEVENS 

met bijstand van 

griffier. 

 

 

 

 

 

 

 

 

 

RvVb - 4 

 

