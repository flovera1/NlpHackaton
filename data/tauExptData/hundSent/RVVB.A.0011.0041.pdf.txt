RAAD VOOR VERGUNNINGSBETWISTINGEN 

ARREST 

nr. A/2011/0041 van 6 april 2011 
in de zaak 2010/401/SA/3/0363 

1. de heer ........., wonende te  9790 Wortegem-Petegem, .........  

2. mevrouw ........., wonende te  9790 Wortegem-Petegem, ......... 
bijgestaan en vertegenwoordigd door: 
advocaat Maarten DEWAELE 
kantoor houdende te 9710 Wielsbeke, Kattestraat 5 
  
verzoekende partijen 

 

tegen: 
 
de deputatie van de provincieraad van OOST-VLAANDEREN 
vertegenwoordigd door: 
de heer Johan KLOKOCKA 
 
verwerende partij 
 
 
de nv ......... 
 
bijgestaan en vertegenwoordigd door: 
advocaten Carlos DE WOLF en Jo BOCKEEL 
kantoor houdende te 9680 Maarkedal, Etikhovenstraat 6 
bij wie keuze van woonplaats wordt gedaan 
 
tussenkomende partij 

 

 

 
 
In zake:  
 
 

 

 
 

I. 

VOORWERP VAN DE VORDERING 

 
De vordering, ingesteld bij aangetekende brief van 26 april 2010, strekt tot de vernietiging van het 
besluit van de deputatie van de provincieraad van Oost-Vlaanderen van 18 maart 2010. 
 
Met dit besluit heeft de deputatie het administratief beroep van de verzoekende partijen tegen de 
beslissing  van  het  college  van  burgemeester  en  schepenen  van  de  gemeente  Wortegem-
Petegem van 14 december 2009 onontvankelijk verklaard. 
 
De deputatie heeft beslist dat de beslissing van het college van burgemeester en schepenen van 
de gemeente Wortegem-Petegem van 14 december 2009 haar rechtskracht herneemt. 
 
Het betreft een perceel gelegen te 9790 Elsegem, ......... en met kadastrale omschrijving .......... 
 

RvVb - 1 

 

 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  een  afschrift  van  het  administratief 
dossier  neergelegd.  De  verzoekende  partij  heeft  een  wederantwoordnota  ingediend.  De 
tussenkomende partij heeft een schriftelijke uiteenzetting ingediend. 
 
De  partijen  zijn  opgeroepen  voor  de  openbare  terechtzitting  van  30  maart  2011,  alwaar  de 
vordering tot vernietiging werd behandeld. 
 
Kamervoorzitter Filip VAN ACKER heeft verslag uitgebracht.  
 
Advocaat  Valentine  DESIMPEL  die  loco  advocaat  Maarten  DEWAELE  verschijnt  voor  de 
verzoekende  partijen,  de  heer  Johan  KLOKOCKA  die  verschijnt  voor  de  verwerende  partij  en 
advocaat Jo BLOCKEEL die verschijnt voor de tussenkomende partij, zijn gehoord.  
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
De nv ......... vraagt met een op 8 juli 2010 ter post aangetekend verzoekschrift om in het geding 
te mogen tussenkomen. 
 
De voorzitter van de derde kamer heeft vastgesteld, met een beschikking van 17 augustus 2010, 
dat er grond is om het verzoek in te willigen en dat de verzoeker tot tussenkomst aangemerkt kan 
worden als belanghebbende in de zin van artikel 4.8.16, §1, eerste lid VCRO voor wat betreft de 
behandeling van de vordering tot vernietiging. 
 
 

IV. 

FEITEN 

 
Op  31  augustus  2009  (datum  van  het  ontvangstbewijs)  dient  de  tussenkomende  partij  bij  het 
college van burgemeester en schepenen van de gemeente Wortegem-Petegem een aanvraag in 
voor  een  stedenbouwkundige  vergunning  voor 
“het 
regulariseren  van  verhardingen, 
toegangshekken, stockagemuurtjes, weegbrug en –huisje”.  
 
Het  perceel  is,  zo  blijkt  uit  de  bestemmingsvoorschriften  van  het  bij  koninklijk  besluit  van  24 
februari 1977  vastgesteld  gewestplan ‘Oudenaarde’,  voor  50  meter gelegen in  woongebied met 
landelijk karakter en daarachter gelegen in agrarisch gebied.  
 
Het  perceel  is  niet  gelegen  binnen  een  gebied  waarvoor  een  goedgekeurd  bijzonder  plan  van 
aanleg  of  ruimtelijk  uitvoeringsplan  geldt,  noch  binnen  de  omschrijving  van  een  behoorlijk 
vergunde, niet vervallen verkaveling. 
 
Naar aanleiding van het openbaar onderzoek, georganiseerd van 14 september 2009 tot en met 
14  oktober  2009,  worden  vier  bezwaarschriften  ingediend,  waarvan  twee  uitgaande  van  de 
huidige verzoekende partijen.  
 

RvVb - 2 

 

De Vlaamse Milieumaatschappij brengt op 17 september 2009 een voorwaardelijk gunstig advies 
uit. 
 
Het  departement  Landbouw  en  Visserij,  afdeling  Duurzame  Landbouwontwikkeling  Oost-
Vlaanderen brengt op 1 december 2009 een gunstig advies uit. 
 
Het Agentschap Wegen en Verkeer, district Oudenaarde brengt op 21 oktober 2009 een gunstig 
advies uit. 
 
Op  26  oktober  2009  verleent  het  college  van  burgemeester  en  schepenen  van  de  gemeente 
Wortegem-Petegem een gunstig preadvies. 
 
De  gewestelijke  stedenbouwkundige  ambtenaar  verleent  op  datum  van  7  december  2009  een 
gunstig advies. 
 
Het college van burgemeester en schepenen van de gemeente Wortegem-Petegem verleent op 
14 december 2009 een stedenbouwkundige vergunning voor de regularisatie van de gevraagde 
werken. 
 
Tegen deze beslissing tekenen de verzoekende partijen op 15 januari 2010 administratief beroep 
aan bij de verwerende partij. 
 
Na  de  partijen  te  hebben  gehoord  op  16  maart  2010,  beslist  de  verwerende  partij  op  18  maart 
2010 om het beroep niet in te willigen en dat de stedenbouwkundige vergunning, zoals verleend 
door  het  college  van  burgemeester  en  schepenen  op  14  december  2009,  haar  rechtskracht 
herneemt. 

 

Dit is de bestreden beslissing. 
 
Met  een  arrest  van 9 februari 2011  (nr. S/2011/0007) heeft  de Raad  de  vordering  tot  schorsing 
verworpen als laattijdig en dus onontvankelijk. 
 
 

V. 

ONTVANKELIJKHEID VAN DE VORDERING TOT VERNIETIGING 

 
Standpunt van de partijen 
 
De tussenkomende partij betwist de tijdigheid en bijgevolg de ontvankelijkheid van de vordering 
tot vernietiging van de bestreden beslissing. Volgens de tussenkomende partij was de vervaldag 
voor de indiening van het verzoekschrift 23 april 2010. Het beroep werd pas ingediend op 26 april 
2010, en is dus laattijdig. 
 
Volgens  de  tussenkomende  partij  baseren  de  verzoekende  partijen  zich  ten  onrechte  op  de 
datum  van  aanplakking.  De  datum  van  aanplakking  komt  enkel  in  aanmerking  wanneer  de 
betekening  niet  vereist  is.  Conform  artikel  4.7.23,  §3  VCRO  is  in  de  voorliggende  zaak  een 
dergelijke betekening wel vereist: 
 
 

“… 
Dit betekent dat de termijn om het Verzoekschrift tot schorsing in te dienen afliep op 23 
april  2010,  en  dit  daar  Verzoekende  Partij  het  aangetekend  schrijven  houdende  de 
kennisgeving  van  de  Bestreden  Beslissing  werd  aangeboden  op  24  maart  2010, 
waardoor de termijn van dertig dagen een aanvang nam uiterlijk op 25 maart 2010. 

RvVb - 3 

 

 
Verzoekende  Partij heeft evenwel  slechts  bij  aangetekend  schrijven  met  poststempel 26 
april 2010 haar verzoek tot schorsing en vernietiging bij uw Raad ingeleid. 
…” 

 
 
 
Beoordeling door de Raad 
 
De  Raad  stelt  vast  dat  de  verzoekende  partijen,  met  het  oog  op  de  berekening  van  de  termijn 
waarbinnen beroep bij de Raad kan worden ingesteld, toepassing maken van artikel 4.8.16, §2, 
1°,  b  VCRO  en  verwijzen  naar  de  datum  waarop  de  bestreden  beslissing  werd  aangeplakt  (29 
maart 2010). Dit is evenwel niet correct.  
 
De  verzoekende  partijen  tekenden  immers  bij  de  verwerende  partij  administratief  beroep  aan 
tegen  de  beslissing  van  het  college  van  burgemeester  en  schepenen  van  de  gemeente 
Wortegem-Petegem.  Overeenkomstig  artikel  4.7.23,  §3,  eerste  lid  VCRO  was  de  verwerende 
partij derhalve verplicht om de bestreden beslissing aan de verzoekende partijen te betekenen en 
zij heeft dit gedaan met een ter post aangetekende zending van 23 maart 2010. 
 
Voor  de  berekening  van  de  termijn  waarbinnen  het  voorliggende  beroep  bij  de  Raad  diende 
ingeleid te worden, is derhalve niet artikel 4.8.16, §2, 1°, b VCRO maar wel artikel 4.8.16, §2, 1°, 
a  VCRO  van  toepassing.  Aangezien  de  bestreden  beslissing  met  een  ter  post  aangetekende 
zending  van  23  maart  2010  aan  de  verzoekende  partijen  werd  betekend,  moet  de  Raad 
noodzakelijk vaststellen dat het voorliggende beroep van 26 april 2010 laattijdig werd ingediend. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

 
 
 
 

RvVb - 4 

 

OM DEZE REDENEN BESLIST DE RAAD VOOR VERGUNNINGSBETWISTINGEN 

voorzitter van de derde kamer, 

 
1. Het beroep wordt onontvankelijk verklaard. 
 
2. De kosten van het beroep, bepaald op 350 euro, komen ten laste van de verzoekende partijen. 
 
 
Dit  arrest  is  uitgesproken  te  Brussel,  in  openbare  terechtzitting  op  6  april  2011,  door  de  Raad 
voor Vergunningsbetwistingen, derde kamer, samengesteld uit: 
 
 
Filip VAN ACKER, 
 
 
 
Katrien VISSERS, 
 
 
De toegevoegd griffier, 
 
 
 
 
 
Katrien VISSERS 
 

De voorzitter van de derde kamer, 

toegevoegd griffier. 

Filip VAN ACKER 

 

 

 

 

 

 

met bijstand van 

 

 

 

RvVb - 5 

 

