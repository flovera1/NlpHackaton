RAAD VOOR VERGUNNINGSBETWISTINGEN 

TUSSENARREST 

nr. A/2010/0003 van 6 april 2010 
in de zaak 2009/0016/A/2/0007 

......... 
 
bijgestaan en vertegenwoordigd door: 
advocaat Tangui Vandenput en advocaat Patrik De Maeyer 
kantoor houdende te 1160 Brussel, Tedescolaan 7 
bij wie keuze van woonplaats wordt gedaan 
 
verzoekende partij 
 
tegen: 
 
de  GEWESTELIJKE 
Agentschap Ruimte en Erfgoed, afdeling Oost-Vlaanderen 
 
bijgestaan en vertegenwoordigd door 
advocaat Veerle Tollenaere 
kantoor houdende te 9000 Gent, Koning Albertlaan 128 
bij wie keuze van woonplaats wordt gedaan 
 
verwerende partij 
 
 
de  gemeente  Nevele,  vertegenwoordigd  door  haar  college  van 
burgemeester en schepenen 
 

STEDENBOUWKUNDIGE  AMBTENAAR, 

 

 

 
 
In zake: 
 
 
 
 
 
 
 
 
 
 
 
 
 
 
 
 
 
 
 
 
 
Tussenkomende 
partij: 
 
 
 

I. 

VOORWERP VAN DE VORDERING 

 
De vordering ingesteld bij aangetekende brief van 16 oktober 2009 strekt tot vernietiging van de 
beslissing  van  de  gewestelijke  stedenbouwkundige  ambtenaar  van  het  Agentschap  Ruimte  en 
Erfgoed,  afdeling  Oost-Vlaanderen,  van  18  september  2009,  waarbij  de  door  .........  gevraagde 
stedenbouwkundige  vergunning  voor  het  bouwen van  een  windturbinepark van  vijf  windturbines 
op  het  grondgebied  van  de  gemeente  Nevele,  werd  geweigerd  en  dit  voor  wat  betreft  de 
percelen, gekend ten kadaster onder .......... 
 
 

II. 

VERLOOP VAN DE RECHTSPLEGING 

 
De  verwerende  partij  heeft  een  antwoordnota  ingediend  en  het originele  administratief  dossier 
neergelegd. De verzoekende partij heeft een wederantwoordnota ingediend. 
 
De partijen zijn opgeroepen voor de openbare terechtzitting van 30 maart 2010. 
 
Kamervoorzitter Hilde LIEVENS heeft verslag uitgebracht. 

RvVb - 1 

 

 
Advocaat  Patrik  DE  MAEYER  die  verschijnt  voor  de  verzoekende  partij  en  advocaat  Veerle 
TOLLENAERE die verschijnt voor de verwerende partij, zijn gehoord. 
 
De  tussenkomende  partij,  zijnde  de  gemeente Nevele,  vertegenwoordigd  door  haar  college  van 
burgemeester en schepenen, hoewel behoorlijk opgeroepen, is niet ter zitting verschenen. Gelet 
op  artikel  4.8.24  VCRO  verhindert  de  afwezigheid  van  partijen  de  geldigheid  van  de  zitting,  en 
derhalve van de behandeling van de zaak, echter niet. 
 
Er is toepassing gemaakt van de bepalingen van titel IV, hoofdstuk VIII van de Vlaamse Codex 
Ruimtelijke  Ordening  (VCRO)  betreffende  de  Raad  voor  Vergunningsbetwistingen  en  van  de 
bepalingen van het reglement van orde van de Raad, bekrachtigd door de Vlaamse Regering op 
20 november 2009. 
 
 

III. 

TUSSENKOMST 

 
De  gemeente  Nevele,  vertegenwoordigd  door  haar  college  van  burgemeester  en  schepenen 
vraagt  met  een  op  14  januari  2010  ter  post  aangetekend  verzoekschrift  om  in  het  geding  te 
mogen tussenkomen. 
 
De voorzitter van de tweede kamer heeft vastgesteld, met een beschikking van 8 februari 2010, 
dat  er  grond  is  om  het  verzoek  in  te  willigen  en  dat  de  verzoeker  tot  tussenkomst  kan  worden 
aangemerkt als belanghebbende in de zin van artikel 4.8.16, §1, eerste lid VCRO voor wat betreft 
de behandeling van de vordering tot annulatie. 
 
De tussenkomende partij heeft tijdig een nota neergelegd. 
 
 

IV. 

FEITEN 

 
De  verzoekende  partij  diende  op  3  maart  2009  bij  de  gewestelijke  stedenbouwkundige 
ambtenaar een aanvraag in voor het bouwen van een windturbinepark van vijf windmolens op het 
grondgebied van de gemeente. 
 
Het  project  is  volgens  de  bestemmingsvoorschriften  van  het  bij  koninklijk  besluit  van  14 
september 1977 vastgesteld gewestplan Gentse en kanaalzone gelegen in het agrarisch gebied. 
 
De  vijf  inplantingplaatsen  strekken  zich  over  een  afstand  van  circa  1500  m  uit  langs  en  te 
noorden van de E40 in open koutergebied. 
 
Er geldt voor de volledige projectzone geen ander ordeningsplan. 
 
Tijdens  het  openbaar  onderzoek  werden  10  bezwaarschriften  ingediend  en  een  petitielijst  van 
meer dan 200 personen. 
 
In  zitting  van  15  juni  2009  heeft  het  college  van  burgemeester  en  schepenen  deze  bezwaren 
verworpen. 
 

De gewestelijk stedenbouwkundig ambtenaar kon zich aansluiten bij dat standpunt, behalve met 
de beoordeling van punt 3: De visuele rust die het landschap uitstraalt wordt vernietigd door de 
beweging  van  de  rotorbladen.  Dit  bezwaar  wordt  door  de  gewestelijk  stedenbouwkundig 

RvVb - 2 

 

ambtenaar  weerhouden:  “hierbij  dient  verwezen  naar  het  deskundigenadvies  van  de 
interdepartementale  werkgroep  in  bijlage  waarin  wordt  aangegeven  dat  de  inplanting  van  deze 
turbines een significante ongewenste impact zal hebben op het landschap”. 
 
Alle  door  de  gewestelijke  stedenbouwkundige  ambtenaar  ingewonnen  adviezen  zijn  gunstig, 
behalve  het  advies  van  de 
Interdepartementale  Windwerkgroep  van  het  Vlaams 
Energieagentschap van 3 juni 2009 dat tot het volgende besluit komt: 
 

“… 
De Interdepartementale Windwerkgroep verleent een negatief advies voor de plaatsing van 
de 5 windturbines langsheen en ten noorden van de E-40 snelweg te Nevele. 
 
Ruimtelijk  situeert  de  projectzone  zich  in  de  onmiddellijke  omgeving  van  de  Vallei  van  de 
Oude  Kale  te  midden  van  een  samenhangend  landbouwgebied  met  grondgebonden 
landbouw  als  drager  van  de  open  ruimte.  De  lijninfrastructuur  E40  doorsnijdt  het  gebied 
maar heeft er voor het overige geen enkele relatie mee. Het is gelet op de prioritaire keuze 
voor  locaties  langsheen  lijninfrastructuren  en  aansluitend  bij  de  stedelijke  gebieden, 
grootschalige  industrieterreinen  of  bij  kernen  van  het  buitengebied  uit  de  omzendbrief 
“Afwegingskader  en  randvoorwaarden  voor  de  inplanting  van  windturbines”  van  2006  dan 
ook niet aangewezen om in deze open ruimte windturbines te voorzien. 
 
Ten  aanzien  van  de  landschappelijke  inpasbaarheid  wordt  door  de  inplanting  van 
windturbines  in  dit  open  landelijk  agrarisch  landschapsgebied  waarin  de  lijninfrastructuur 
vrij  onopvallend  aanwezig 
impact  op  de 
landschapsperceptie verwacht. 
 
Er  wordt  ten  aanzien  van  veiligheid  en  natuur  en  avifauna  geen  significante  negatieve 
invloed verwacht. 
 
Uit  de  analyse  van  de  geluidsimpact  volgt  dat  deze  impact  aanvaardbaar  is.  Het  project 
dient  steeds  te  voldoen  aan  de  voorwaarden  inzake  geluid  gesteld  in  de  omzendbrief 
“Afwegingskader  en  randvoorwaarden  voor  de  inplanting  van  windturbines”  van  2006. 
Betreft  de  slagschaduwimpact  dienen  de  nodige  maatregelen  getroffen  te  worden  om  te 
garanderen  dat  steeds  aan  de  gestelde  voorwaarden  inzake  slagschaduw  uit  de 
omzendbrief  “Afwegingskader  en  randvoorwaarden  voor  de  inplanting  van  windturbines” 
van 2006 wordt voldaan. 
 
Als  gevolg  van  bovenstaande  overwegingen  wordt  de  voorliggende  aanvraag  negatief 
geadviseerd. 
…” 

is,  een  significante  ongewenste 

 
Bij  de  bestreden  beslissing  van  18  september  2009  weigerde  de  gewestelijke 
stedenbouwkundige ambtenaar dan ook de aanvraag en dit onder meer op grond van volgende 
overwegingen: 
 

“… 
De  aanvraag  is  vanuit  legaliteitsoogpunt  gezien  bestaanbaar  met  de  onderliggende 
gewestplanbestemming  omwille  van  de  mogelijke  toepassing  van  artikel  4.4.9.  van  de 
codex  waarin  wordt  gesteld  dat  de  vergunningverlenende  overheid  mag  afwijken  van  de 
bestemmingsvoorschriften  van  een  plan  van  aanleg,  indien  het  gevraagde  kan  worden 
vergund  op  grond  van  de  voor  de  vergelijkbare  categorie  of  subcategorie  van 
gebiedsaanduiding  bepaalde  standaardtypebepalingen.  Evenwel  stellen  zich  vanuit  de 

RvVb - 3 

 

opportuniteitsbeoordeling een aantal bezwaren. Hierbij kan vanuit de deskundigheid inzake 
deze materie integraal verwezen worden naar het gemotiveerde ongunstige advies van de 
windwerkgroep.  Ons  bestuur  sluit  zich  hierbij  integraal  aan  en  maakt  zich  de  motivering 
eigen. Aldus wordt de aanvraag geweigerd. 
…” 

 
Dit is de bestreden beslissing. 
 
 

V. 

ONTVANKELIJKHEID VAN DE VORDERING TOT ANNULATIE 

 

A.  Ontvankelijkheid ratione temporis 

 
De  bestreden  beslissing  van  18  september  2009  werd  met  een  aangetekend  schrijven  van  18 
september 2009 ter kennis gebracht van de verzoekende partij. 
 
De  verzoekende  partij  heeft  haar  beroep  ingediend  bij  aangetekend  schrijven  van  16  oktober 
2009. Het beroep is derhalve tijdig ingesteld. 
 
 

B.  Ambtshalve exceptie 

 
De bestreden beslissing werd genomen door de gewestelijke stedenbouwkundige ambtenaar. 
 
Deze verschijnt als zodanig als verwerende partij. 
 
Ambtshalve  rijst  bij  de  Raad  de  vraag  of  de  verwerende  partij  wel  over  de  vereiste 
procesbevoegdheid  (hoedanigheid)  beschikt  om  zich  tegenover  de  ingestelde  vordering  op 
ontvankelijke wijze te verdedigen. 
 
De  Raad  wenst  dan  ook  te  vernemen  hoe  de  gewestelijke  stedenbouwkundige  ambtenaar  als 
zodanig,  als  ambtenaar  van  een  agentschap  zonder  rechtspersoonlijkheid,  in  rechte  kan 
optreden als verwerende partij. 
 
Het past derhalve dat de partijen, en in de eerste plaats de verwerende partij, hierover schriftelijk, 
standpunt innemen. 
 
De Raad verzoekt de partijen hun schriftelijke nota minstens één week voor de hierna te bepalen 
zittingsdatum aan de Raad mede te delen en onderling uit te wisselen. 
 
 
 

OM DEZE REDENEN BESLIST DE RAAD VOOR VERGUNNINGSBETWISTINGEN 

 
1.  De Raad  beveelt  de  heropening  van  de  debatten  op  de  zitting  van  dinsdag  11 mei  2010  om 
13.30 uur. 
 
2. De uitspraak over de kosten wordt uitgesteld tot de beslissing ten gronde. 
 
 

RvVb - 4 

 

met bijstand van 

voorzitter van de tweede kamer, 

 
 
Dit  arrest  is  uitgesproken  te  Brussel,  in  openbare  terechtzitting  op  6  april  2010,  door  de  Raad 
voor Vergunningsbetwistingen, tweede kamer, samengesteld uit: 
 
 
Hilde LIEVENS, 
 
 
 
Eddie CLYBOUW, 
 
 
De griffier, 
 
 
 
 
 
Eddie CLYBOUW 

De voorzitter van de tweede kamer, 

Hilde LIEVENS 

griffier. 

 

 

 

 

 

 

 

 

 

RvVb - 5 

 

